{img: header.jpg} naslovna

Nakon što shvatimo da su hardverski novčanici jedan od najsigurnijih načina za čuvanje kripto valuta, postavlja se pitanje koji od novčanika odabrati. U prethodnom članku možete provjeriti sve bitna značajke [Ladger nano S][https://bitfalls.com/hr/2017/09/08/hardware-wallets-like-ledger-nano-s-work/] a u ovom članku proučit ćemo [Trezor.][https://trezor.io]

## Što je Trezor i tko ga je dizajnirao ??

Trezor je prvi hardverski novčanik koji je napravljen 2013. godine. Minimalističkog dizajna sastoji se od usb konektora i dvije tipke. Ali upravo takav minimalizam trenutno je potreban u svijetu hardverskih novčanika. Izradio ga je tim pod nazivom SatoshiLabs iz Češke, popis svih članova tima možete provjeriti na njihovoj stranici. Također na stranici se nalazi link za njihov [git repozitorij][https://github.com/trezor] u kojem se nalaze sve sheme, programi i ažuriranja novčanika otvoreni za javnost. I kako oni kažu “We are ambitious pioneers of technology, who strive to bring cryptography to the masses!” pokrenuli su jednu novu industriju u kripto svijetu.

## Gdje i kako kupiti Trezor ili neki drugi novčanik?

Kada ste se odlučili za kupovinu novčanika nemojte raditi kompromise u cijeni. Na toj pločici koja je sakrivena s malo plastike i metala čuvat će te svoje digitalno blago. Pa budite pravi gusari, koristite najbolji kovčeg i najbolji lokot za svoje zlatnika i koristite samo on lokote za koje znate što se s njima događalo. Zato novčanike kupujte direktno od proizvođača ili preko službenih preprodavača čiji popis možete pronaći na njihovoj stranici. Nit pod koju cijenu uštede, ne kupujte rabljene novčanike od prijatelja ili iz oglasa. A o eBay i sličnim stranicama ni pomišljati. Vi morate biti sigurni da novčanik koji ste vi kupili stavljen  direktno u kutiju s proizvodne linije i da nisu vršene neovlaštene modifikacije.

## Otvaranje kutije - najbitniji korak?
{img: 01.jpg}
Kupili ste Trezor direktno od proizvođač kako bi bili sigurni da ništa nije mijenjano na samom uređaju. Polako jeste li 100 % sigurni u to? Trezor dolazi u kutiji koja je sa svake strane zalijepljena sa sigurnosnom markicom što je vidljivo na slikama. Sama kutija je zalijepljena tako da ju nije moguće otvoriti da se mali dio kartona ne odlijepi odnosno blago potrga. Ako je sve tako onda možete biti sigurni da je Trezor s proizvodne linije stigao ravno vama u ruke. Ako nešto nije kako je ranije opisano ne koristite takav Trezor i odmah kontaktirajte proizvođača ili dobavljača.

## Što je u kutiji?
{img:02.jpg}
U kutiji se nalazi Trezor, USB kabel, omča za privezivanje, dva lista za recovery seed i 4 naljepnice. Kabel koji dolazi uz Trezor je jako kratak i nepraktičan za upotrebu. Također naljepnice koje dolaze uz Trezor nemojte lijepiti po računalu ili sobi, neka Trezor ostane vaša mala tajna.

## Postavljanje Trezora?

Postavljenje samog Trezora vrlo je jednostavno potrebno je slijediti proceduru koju diktira Trezor i za pet minuta vaš novčanik bit će spreman za upotrebu pa krenimo redom.

#### Instaliranje programa za komunikaciju

Vaš Trezor treba program za serijsku komunikaciju novčanik-računalo odlaskom na [stranicu][https://trezor.io/start/] možete skinuti program za vaše računalo ili Chrome ekstenziju. {img: 03.png} Nakon što ste uspješno instalirali program možete spojiti Trezor s računalom. Vidjet će te pozdravnu poruku te u web pregledniku poruku koja nam govori o još jednoj sigurnosnoj karakteristici Trezora. {img: 04.png} Trezor se isporučuje bez instaliranog firmvera tako da prvi put kada spojite Trezor u računalo automatski će vam ponuditi instaliranje zadnje verzije firmvera, no ako firmver koji se nalazi na Trezoru nije njihov on će odmah javiti grešku. Sve što odaberete putem web preglednika morate potvrditi na samom Trezoru tako da će vam se na ekranu ispisati poruka "instaliraj novi firmver" što vi možete potvrditi ili odbiti. Ovakva procedura rada bit će i za slanje i primanje transakcija kao i za mijenjanje postavki.

### Odabir pina i postavljanje 

Sada vas web preglednik automatski vodi na stranicu za odabir naziva uređaja i dodatnih postavki. U dodatnim postavkama možete birati izmeđuu dužine recovery seeda, dodatne riječi u njemu te isključivanje pina. Isključivanje ove opcije nije preporučljivo, činite Trezor puno ranjivijim. Odabir pina vrši se putem Trezora i web preglednika. Na pregledniku vidjet će te mrežu polja 3x3 a na Trezoru isto takvo polje 3x3 ali s nasumično poredanim brojevima [img: 05.png 06.jpg] Pin birate tako da željeni broj pronađete na Trezoru i da njegovo polje kliknete u web sučelju i tako ponovite za broj znamenaka koji želite i potvrdite ponovnim unosom. Sada kada smo postavili pin možemo krenuti na postavljenje recovery seeda. Koje se sastoji od 24 riječi ili ako ste odabrali manje te jedne dodatne riječi. Na Trezoru će vam se ispisivati redom te ih zapisujte na ceduljicu koja dolazi uz Trezor. Pažljivo prepisujete te nakon 24 riječi Trezor će još jednom prikazati iste kako bi ih mogli provjeriti. Nikad nikad a niti tada ne radite digitalnu kopiju tog papira spremite ju na sigurno i suho mjesto. Ta ceduljica je jedini način kako možete povratiti stanje kripto valuta ako vam se nešto dogodi sa Trezorom ili ga izgubite.

### Dashboard

I sada kada smo sve postavili možemo krenuti koristiti Trezor. Kontrolna ploča {img: 07.png}jako je kvalitetno dizajnirana i sve potrebno nalazi vam se na klik ili dva. Primanje i slanje vaše kripto valute je malo specifično, budući da Trezor radi na sustavu da jedino vjerujete svojim očima vašu adresu možete provjeriti na samom Trezoru kako bi bili sigurni da adresa koja piše u web pregledniku nije manipulirana od strane trećih osoba. Isto tako postupak slanja morate odobriti preko njega. Pa neka vam ne bude lijeno provjeriti adresu i iznos na Trezoru. Zato što su napadi koji mijenjaju adresu koju ste vi unijeli u neku treću postali učestali u zadnje vrijeme. Pa, kako onda poslati BTC prvo otvorite karticu "Send" {img: 08.png}i upišite adresu na koju želite poslati svoje BTC i njihovu količinu nakon toga možete odabrati "fee" naknada koja je potrebna kako bi se vaša transakcija odobrili. Obratite pažnju da ne stavite prenisku naknadu kako vaša transakcija ne bi ostala nepotvrđena. Kliknite pošalji, nakon toga morate odobriti transakciju na samom Trezoru, na njemu vidjet će te adresu na koju šaljete i iznos koji želite poslati te provjerite adresu i iznos te nakon toga pošaljite svoje BTC.{img: 09.jpg 10.png}

### Druge kripto valute i MyEtherWallet

S Trezorom možete koristiti nekoliko kripto valuta a njihovo korištenje vrlo je jednostavno samo u padajućem izborniku s lijeve strane odaberite kripto valutu koju želite i trezor će sve odraditi za Vas. A sada za primjer uzmimo ETH. Trezor nas vodi na stranicu [MyEtherWallet][https://www.myetherwallet.com] na kojoj moramo odabrati da se spajamo s Trezorom {img: 11.png} te nakon toga moramo potvrditi spajanje na samom Trezoru i gotovi smo. Sve je spremno za slanje i primanje ETH. U kartici "send" {img: 12.png} radimo proceduru koja je nešto ranije opisana za BTC te transakciju potvrđujemo na samom Trezoru.

### Spajanje s Dropboxom
 
Ako želite koristiti neke dodatne funkcije poput dodavanja opisa uz transakciju spremanja adresa pod imenom onda je za vas opcija spajanja s Dropboxom. U svojoj kontrolnoj ploči klikne te na ikonicu Dropboxa, te slijedite upute prikazane u web pregledniku {img: 13.png} nakon što povežete svoj Trezor s Dropboxom moči će te dodavati oznake i neke sitnice koje nam svakodnevno olakšavaju život. Važno je za na glasiti da ako izgubite pristup Dropbox računu ili vam neovlašteno pristupe njemu ništa se neće desiti. Prvo, Vaš privatni ključ nalazi se u Trezoru i nikad ne ide van. Drugo ništa neće uspjeti pročitati budući da se sve kriptira s parametrom koji se spremljen na trezoru.

### Što ako izgubim karticu s 24 svete riječi

Prvo ne očajavajte panika je vaš glavni neprijatelj. Prebaci te vaše kripto valute na drugi Trezor ili drugi novčanik, nakon toga obrišite Trezor (opcija se nalazi u naprednim postavkama) i ponovno ga postavite te nove 24 riječi pohranite na nešto sigurnije mjesto. Te ponovno vratite svoje kripto valute na Trezor.

## Zaključak

Budite pravi gusari i štitite svoje blago i nemojte previše otkrivati da ga imate. Trezor je najstariji novčanik, za razliku od Keep Key ili Ladger Nano S koji su nešto novijeg datuma. Jedan je od skupljih novčanika i sa zavidnom količinom korisnika. Za sada su nas dobro služili nadamo se da će tako i dalje. Rade i na novom novčaniku a to je [Trezor 2][https://blog.trezor.io/trezor-security-beyond-bitcoin-c99f27b18b6b] o njemu a i o svim ostalim novostima vezano uz Trezor možete pratiti na njihovom [blogu.][https://blog.trezor.io]
