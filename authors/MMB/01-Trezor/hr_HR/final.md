Nakon što shvatimo da su hardverski novčanici jedan od najsigurnijih načina za čuvanje kripto valuta, postavlja se pitanje, koji od novčanika odabrati. U prethodnom članku možete provjeriti sve bitne značajke [Ledger nano S](https://bitfalls.com/hr/2017/09/08/hardware-wallets-like-ledger-nano-s-work/) a u ovom članku proučit ćemo [Trezor.](https://trezor.io)

## Što je Trezor i tko ga je dizajnirao ?

Trezor je prvi hardverski novčanik koji je napravljen 2013. godine. Minimalističkog dizajna sastoji se od usb konektora i dvije tipke. Ali upravo takav minimalizam trenutno je potreban u svijetu hardverskih novčanika. Izradio ga je tim pod nazivom SatoshiLabs iz Češke, popis svih članova tima možete provjeriti na njihovoj stranici. Također, na njihovom [Github profilu](https://github.com/trezor) nalaze sve sheme, programi i ažuriranja novčanika, otvoreni za javnost. I kako oni kažu “We are ambitious pioneers of technology, who strive to bring cryptography to the masses!” pokrenuli su jednu novu industriju u kripto svijetu.

## Gdje i kako kupiti Trezor ili neki drugi novčanik?

Kada ste se odlučili za kupovinu novčanika nemojte raditi kompromise u cijeni. Na toj pločici, koja je sakrivena s malo plastike i metala čuva se Vaše digitalno blago. Novčanike kupujte direktno od proizvođača [Trezor shop](https://shop.trezor.io/?h=7472657a6f722e696f) ili preko službenih preprodavača čiji popis možete pronaći na njihovoj stranici. Ne kupujte rabljene novčanike od prijatelja ili iz oglasa, a na eBay i sličnim stranicama ni ne pomišljate. Morate biti sigurni, da novčanik koji ste kupili je direktno pohranjen u kutiju s proizvodne linije i da na njemu nisu vršene neovlaštene modifikacije.

## Otvaranje kutije - najbitniji korak?

Kupili ste Trezor direktno od proizvođač kako bi bili sigurni da ništa nije mijenjano na samom uređaju. Jeste li 100 % sigurni u to? Trezor dolazi u kutiji koja je sa svake strane zalijepljena sa sigurnosnom markicom, što je vidljivo na slici.[Sigurnosne karakteristike na kutiji](../images/01.jpg). Sama kutija zalijepljena je tako, da ju nije moguće otvoriti, a da se mali dio kartona ne odlijepi. Ako je sve tako, onda možete biti sigurni da je Trezor s proizvodne linije stigao ravno Vama u ruke. Ako nešto nije, kako je ranije opisano, ne koristite takav Trezor i odmah kontaktirajte proizvođača ili dobavljača.

## Što je u kutiji?
U kutiji se nalazi Trezor, USB kabel, omča za privezivanje, dva lista za recovery seed i 4 naljepnice.[Što je u kutiji?](../images/02.jpg) Kabel koji dolazi uz Trezor je jako kratak i nepraktičan za upotrebu. Naljepnice koje dolaze uz Trezor nemojte lijepiti po računalu ili sobi. Neka Trezor ostane Vaša mala tajna.

## Postavljanje Trezora?

Postavljenje samog Trezora vrlo je jednostavno potrebno je slijediti proceduru koju diktira Trezor i za pet minuta vaš novčanik bit će spreman za upotrebu pa krenimo redom.

### Instaliranje programa za komunikaciju

Vaš Trezor treba program za serijsku komunikaciju novčanik-računalo. Odlaskom na [stranicu](https://trezor.io/start) možete skinuti program za Vaše računalo ili Chrome ekstenziju. [Instalacija programa](../images/03.png) Nakon uspješno instaliranog programa možete spojiti Trezor s računalom. Pojavit će se pozdravna poruka u web pregledniku.  Poruka koja nam govori o još jednoj sigurnosnoj karakteristici Trezora.[Instaliranje firmvera](../images/04.png) Trezor se isporučuje bez instaliranog firmvera. Prvi put kada spojite Trezor u računalo, automatski će Vam se ponuditi instaliranje zadnje verzije firmvera, no ako firmver već postoji Trezor će javiti grešku, te takav Trezor nije siguran za upotrebu. Sve što odaberete putem web preglednika morate potvrditi na samom Trezoru, tako da će Vam se na ekranu ispisati poruka "instaliraj novi firmver" što vi možete potvrditi ili odbiti. Ovakva procedura rada, bit će i za slanje i primanje transakcija, kao i za mijenjanje postavki.

### Odabir pina i postavljanje recovery seeda

Web preglednik automatski Vas vodi na stranicu za odabir naziva uređaja i dodatnih postavki. U dodatnim postavkama, možete birati između dužene recovery seeda, dodatne riječi u njemu te isključivanje pina. Isključivanje pina nije preporučljivo, tako činite Trezor puno ranjivijim. Odabir pina vrši se putem Trezora i web preglednika. Na pregledniku je mreža polja 3x3, kao i na Trezoru ali s nasumično poredanim brojevima. [Nasumično poredani brojevi prikazani na Trezoru](../images/06.jpg)[Unos pina na računalu preko brojeva generiranih na Trezoru](../images/05.png). Pin birate tako, da željeni broj pronađete na Trezoru, te ga klikom potvrdite u web sučelju sa željenim brojem znamenaka. Ponovnim unosom potvrđujete pin. Kada smo postavili pin, možemo krenuti na postavljenje recovery seeda, koje se sastoji od 24 riječi ili ako ste odabrali manje, te jedne dodatne riječi. Na Trezoru će Vam se redom ispisivati niz, niz zapisujte na ceduljicu koja dolazi uz Trezor. Pažljivo prepisujete, te nakon 24 riječi Trezor će još jednom prikazati iste, kako bi ih mogli provjeriti. Nikad, ne radite digitalnu kopiju recovery seeda spremite ga na sigurno i suho mjesto. Taj recovery seed je jedini način da ponovno pristupite kripto valuta, ako se nešto dogodi Trezoru ili ga izgubite.

### Dashboard

Kada smo sve postavili, možemo koristiti Trezor. Kontrolna ploča je kvalitetno dizajnirana i sve potrebno nalazi se na klik ili dva.[Kontrolna ploča](../images/07.png). Primanje i slanje vaše kripto valute je specifično. Trezor radi na sustavu, da jedino, vjerujete svojim očima, Vašu adresu možete provjeriti na samom Trezoru, kako bi bili sigurni da adresa koja piše u web pregledniku nije manipulirana od strane trećih osoba. Postupak slanja, također morate odobriti preko samog Trezora. Neka Vam ne bude lijeno, provjeriti adresu i iznos na Trezoru. Zato što su napadi koji mijenjaju adresu koju ste Vi  unijeli u neku treću, postali učestali u zadnje vrijeme. Za slanje BTC prvo otvorite karticu "Send" [Slanje BTC-a](../images/08.png) i upišite adresu na koju želite poslati svoje BTC, nakon toga možete odabrati "fee" naknada koja je potrebna kako bi se vaša transakcija odobrila. Obratite pažnju, da ne stavljate prenisku naknadu, kako vaša transakcija ne bi ostala nepotvrđena. Kliknite pošalji, nakon čega morate odobriti transakciju na samom Trezoru. Na Trezoru je tada vidljiva adresa na koju šaljete iznos. Provjerite adresu i iznos te potvrdite transakciju.[Ručna potvrda na samom Trezoru](../images/09.jpg)[Uvijek prije ručne potvrde provjerite adresu i iznos na samom uređaju](../images/10.png)

### Druge kripto valute i MyEtherWallet

S Trezorom možete koristiti nekoliko kripto valuta, a njihovo korištenje vrlo je jednostavno, u padajućem izborniku s lijeve strane, odaberite kripto valutu koju želite i Trezor će sve odraditi za Vas. A sada za primjer uzmimo ETH. Trezor nas vodi na stranicu [MyEtherWallet](https://www.myetherwallet.com) na kojoj moramo odabrati spajanje sa Trezorom [Pristup novčaniku](../images/11.png), nakon čega moramo potvrditi spajanje na samom Trezoru. Sve je spremno za slanje i primanje ETH. U kartici "send" [Slanje ETH-a](../images/12.png) radimo proceduru koja je nešto ranije opisana za BTC, te transakciju potvrđujemo na samom Trezoru. Također, važno je za napomenuti, da na MyEtherWallet možete koristiti različite tokene. Veliki dio njih je podržan, no ako nije, možete ih ručno dodati.[Dodavanje custom token](../images/14.png). Neka Vas ne obeshrabri pomalo čudno korisničko sučelje MyEtherWallet, nudi jako puno mogućnosti, koje tek trebate otkriti. Za sva što ne znate ili niste sigurni možete se obratiti njihovoj službi za korisnike, koja odgovara u roku od 24 sata. 

### Spajanje s Dropboxom
 
Ako želite koristiti neke dodatne funkcije, poput dodavanja opisa, uz transakciju spremanja adresa pod imenom, za Vas je opcija spajanja s Dropboxom. Na svojoj kontrolnoj ploči klikne na ikonicu Dropboxa, te slijedite upute prikazane u web pregledniku [Spajanje s Dropboxom](../images/13.png) nakon što povežete svoj Trezor s Dropboxom moguće je dodavati oznake i neke sitnice koje nam svakodnevno olakšavaju život. Važno je naglasiti, da ako izgubite pristup Dropbox računu ili Vam neovlašteno pristupe njemu, ništa se neće dogoditi. Prvo, Vaš privatni ključ nalazi se u Trezoru. Drugo, ništa se neće uspjeti pročitati, budući da je sve kriptirano s parametrima koji su spremljeni na Trezoru.

### Što ako izgubim karticu s 24 svete riječi

Ne očajavajte, panika je Vaš glavni neprijatelj. Prebacite vaše kripto valute na drugi Trezor ili drugi novčanik. Nakon toga obrišite Trezor (opcija se nalazi u naprednim postavkama) i ponovno postavite nove 24 riječi, te vratite svoje kripto valute na Trezor.

## Zaključak

Budite pravi gusari i štitite svoje blago. Nemojte previše otkrivati, da ga posjedujete. Trezor je najstariji novčanik, za razliku od Keep Key ili Ledger Nano S  koji su nešto novijeg datuma. Također je jedan od skupljih novčanika i sa zavidnom količinom korisnika. Za sada nas je dobro služio, nadamo se da će tako i dalje. Rade na novom novčaniku, a to je [Trezor T](https://preorder.trezor.io/?h=7472657a6f722e696f) o njemu a i o svim ostalim novostima vezano uz Trezor možete pratiti na [blogu.](https://blog.trezor.io).