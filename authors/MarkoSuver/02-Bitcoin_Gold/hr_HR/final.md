## Uvod

U decentraliziranom svijetu moguće je da se neka skupina ljudi ne slaže s promjenama koje se uvode, te u ovom konkretnom slučaju pokrene svoju vlastitu kriptovalutu. U ovome članku objasniti ćemo vam kako možete doći do besplatnih Bitcoin Gold tokena. Ovdje se nećemo baviti detaljnijim pregledom Bitcoin Gold tokena već vam preporučamo da za te informacije pročitate [ovaj] [https://bitfalls.com/hr/2017/10/01/closer-look-suspicious-activity-involved-bitcoin-gold-fork/
] članak. 

## Nedavna povijest

Vjerojatno vam je poznata situacija koja se odvila u kolovozu koja je vlasnicima Bitcoina donijela besplatne Bitcoin Cash tokene u omjeru 1:1 (za svaki Bitcoin u novčaniku dobio se jedan Bitcoin Cash token). Ukratko, skupina koja se nije slagala sa SegWit rješenjem, te se zalagala, između ostalog, za povećanjem veličine jednoga bloka na 8 MB pokrenula je Bitcoin Cash. Kopiranjem blockchaina originalnog Bitcoina osigurala je svim vlasnicima Bitcoina povećanje portfelja kriptovaluti za jedan kompletno besplatni token!

## Kako do Bitcoin Golda?

Analogno prethodno navedenome slučaju, skupina koja stoji iza Bitcoin Gold projekta kopirati će Bitcoinov blockchain, te će svim vlasnicima Bitcoina "pokloniti" Bitcoin Gold tokene u razmjeru 1:1 kao u slučaju Bitcoin Cash tokena. Za ovaj slučaj 25. listopad je važan datum iz razloga što će se toga dana dogoditi "snapshot" Bitcoinovog blockchaina. 

Da biste dobili Bitcoin Gold tokene bitno je razumjeti da ako držite svoje Bitcoine na nekoj stranici namijenjenoj za trgovanje kriptovalutama ne mora nužno značiti da ćete dobiti BTG jer je stranica vlasnik vaših privatnih ključeva, te oni sami odlučuju hoće li vam dati vaše BTG tokene za što nisu zakonski obvezani. U trenutku pisanja ovoga članka nekolicina stranica je objavila da će dati vam BTG tokene razmjerno Bitcoinima koje posjedujete prije 25. listopada. Popis tih stranica je [HitBTC] [https://hitbtc.com/], [BitStar] [https://www.bitstar.com/], [Beatcoin] [https://beatcoin.pl/], [Yobit] [https://yobit.net/en/], a ove informacije preuzete su s [službene] [https://btcgpu.org/] stranice Bitcoin Golda. 

Također, ako nemate pristup nekoj od gore navedenih trgovinskih stranica druga opcija vam je da pohranite svoje Bitcoine na neki od novčanika koji podržavaju Bitcoin gdje ste, naravno, vi u posjedu svojih privatnih ključeva, te time osiguravate da ćete dobiti BTG razmjerno vašim Bitcoinima. 

Ako slučajno imate Bitcoine pohranjene na papirnatom novčaniku ili na nekom [hardverskom kripto-novčaniku] [https://bitfalls.com/hr/2017/09/08/hardware-wallets-like-ledger-nano-s-work/] ne morate se bojati da ćete propustiti svoju porciju Bitcoin Golda jer ste u tome slučaju vi vlasnici svojih privatnih ključeva. 

Također treba napomenuti da 25. listopada nije datum kada ćete dobiti svoje BTG tokene već će to biti u studenome na još nedefinirani datum. 

## Zaključak

Bitcoin Gold prema svim pokazateljima neće biti niti najmanja konkurencija originalnome Bitcoinu već sami "momentum" dobiva radi poklanjanja tokena. Uvijek će postojati samo jedan pravi Bitcoin sa samo 21 milijun Bitcoina u opticaju. Što vi mislite o Bitcoin Goldu? Jeste li pohranili svoje Bitcoine na trgovinske stranice ili u novčanike? Recite nam u komentarima!


[ovaj]:https://bitfalls.com/hr/2017/10/01/closer-look-suspicious-activity-involved-bitcoin-gold-fork/
[HitBTC]:https://hitbtc.com/
[BitStar]:https://www.bitstar.com/
[BeatCoin]:https://beatcoin.pl/
[Yobit]:https://yobit.net/en/
[službene]:https://btcgpu.org/
[hardverskom kripto-novčaniku]:https://bitfalls.com/hr/2017/09/08/hardware-wallets-like-ledger-nano-s-work/
