Dvije Ruske elektrane nedavno su prodane rudarima [kriptovaluta][cc] koji žele proširiti svoje poslovanje. To je još jedan znak da je pritisak države, podržan od Ruske vlade, da Rusija postane središte [rudarenja][mining] kriptovaluta urodio plodom.

Dvije elektrane smještene su u regiji Perm na zapadnim obroncima planine Ural te u susjednoj Republici Udmurtiji. Ti će objekti biti korišteni kao podatkovni centri, prostori za rudarsku opremu, te kao centri rudarenja kriptovaluta. Cijena ovih dviju elektrana? Oko 160 milijuna rubalja (oko 3 milijuna dolara), piše [RT][rt].

Nakon što je Ruska vlada u početku bila skeptična prema kriptovalutama, prošlog ljeta signalizirala je da će umjesto toga pokušati regulirati i prihvatiti to tržište.

Taj je trend kulminirao s ruskim Ministarstvom financija koje je dalo prijedlog zakona kojim bi se legalizirala trgovina kriptovalutama na odobrenim burzama, izjavio je zamjenik ministra financija Alexei Moiseev, koji je ukazao kako vlada nastoji osigurati veći nadzor. Predsjednik Vladimir Putin naložio je vladi da do srpnja donese zakone koji reguliraju status bitcoina i ostalih kriptovaluta, rudarenje te inicijalne ponude coineva ([ICO][ico]), kao i definiranje svega što se odnosi na digitalni novac.

Ovo će otvoriti vrata otvorenijem trgovanju i investiranju u kriptovalute unutar Rusije, jer neke zemlje poput [Kine][kina] pokušavaju zabraniti i rudarenje i trgovinu.

U kolovozu, tvrtka poznata kao Russian Miner Coin ili RMC, priopćila je da će pokušati prikupiti 100 milijuna dolara putem ICO-a, obećavši da će alocirati 18% prihoda od rudarenja ljudima koji posjeduju njihov token. Tvrtku je inače osnovao Putinov bliski suradnik.

Zakon koji Duma trenutno piše, bit će prvi zakon ove zemlje koji se odnosi na kriptovalute. Još u prosincu, Moiseev je izjavio da bi rudarenje bitcoina i ostalih kriptovaluta moglo postati ilegalno, premda se ubrzo ogradio od ovih komentara.

Novi vlasnik elektrana, poduzetnik Aleksey Kolesnik, indirektno je potvrdio akviziciju - iako je dodao kako će neće početi s rudrenjem sve dok Rusija ne usvoji relevantne zakone.

Nadalje, ruska vlada i državne energetske tvrtke navodno razmatraju pokretanje digitalne valute koja bi se mogla koristiti u partnerstvu s Venezuelom, Iranom te u zaobilaženju američkih sankcija u prihvaćanju plaćanja za izvoz nafte, slično Venezuelinom Petru, kriptovaluti koja ima pokriće u nafti, a koja se razvija u omiljenom socijalističkom raju Latinske Amerike. 

Državna kriptovaluta pod nazivom CryptoRuble navodno će biti lansirana sredinom iduće godine iako su ministar financija i guverner ruske narodne banke izjavili kako misle da nije potrebno da država izdaje vlastitu kriptovalutu. Više o svemu znati ćemo u srpnju ove godine kada će ova kriptovaluta biti predstavljena svijetu. Putin kaže kako se jedina ruska kriptovaluta neće rudariti i kako će osnažiti državnu ekonomiju privlačeći mnoge strane investitore. Osim Rusije, spomenuta Venezuela i Senegal su također nadomak izdavanju vlastitih državnih kriptovaluta.


[cc]: https://bitfalls.com/hr/2017/08/20/cryptocurrency/
[rt]: https://www.rt.com/business/415811-russia-power-station-cryptocurrenct-mining/
[mining]: https://bitfalls.com/hr/glossary/#mining
[ico]: https://bitfalls.com/hr/glossary/#ico
[kina]: https://bitfalls.com/hr/2018/01/16/pboc-official-calls-wider-ban-chinese-crypto-trading-report/
