Prije nekoliko se dana [Binance][binance], jedna od najvećih kripto [mjenjačnica][exc] na svijetu, našla na meti hakera. Korisnici Binancea na [Redditu][reddit] su se požalili kako su na njihovim računima zabilježene neobjašnjive transakcije. Svi [altcoinovi][alt] su prodani za [bitcoin][btc], a potom je taj isti bitcoin iskorišten za manipulaciju cijene Viacoina. Viacoin je u samo jednom danu narastao za 40%, a [CoinMarketCap][cmc] ga je uvrstio kao treću kriptovalutu s najvećim rastom u jednom danu. 

Zanimljivo je kako su jedino korisnici s API ključevima bili žrtve napada za koje se ispostavilo da su laka meta [phishing napada][phis]. Binance [kaže][kaže] kako su hakeri neko vrijeme skupljali račune korisnika phishing stranicom koja je nakon upisivanja podataka direktno prebacivala na [originalnu stranicu Binancea][binance]. Nakon toga su hakeri programirali API _trading botove_ koji su u samo dvije minute počeli kupovati Viacoin bitcoinom [umjetno mu pumpajući cijenu][pid]. Viacoin je zatim na najvišoj cijeni rasprodan sa trideset i jednog računa. Međutim, tim Binancea zadužen za rizike i sigurnost na vrijeme je uvidio ovaj pokušaj pljačke i blokirao povlačenje kripovaluta sa mjenjačnice svim korisnicima. Tako je Binance onemogućio hakerima da dođu do svojeg plijena te smrznuo račune korištene za pump Viacoina. Zaplijenjena sredstva donirat će u dobrotvorne svrhe pošto je transakcije nemoguće povratiti. 

Nakon ovog neuspješnog hakerskog napada, Binance je na svojoj web stranici [objavio][link] kako nudi nagradu od 250 tisuća dolara svakome tko ponudi bilo kakvu informaciju koja bi mogla dovesti do otkrivanja i uhićenja hakera koji stoje iza ovog napada. Prva osoba koja prijavi takvu informaciju na svoj će račun na Binanceu primiti BNB u protuvrijednosti 250 tisuća dolara. Isto tako, Binance ima 10 milijuna dolara kripto rezervi spremnih za buduće nagrade svima koji pridonesu borbi protiv ilegalnih hakerskih napada na Binance te su pozvali i druge mjenjačnice da se pridruže borbi.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate

[link]: https://support.binance.com/hc/en-us/articles/360001615252-Binance-Hacker-Bounty
[reddit]: https://www.reddit.com/r/BinanceExchange/comments/82ou1d/binance_sold_all_my_alt_coins_at_market_rate/
[cmc]: https://coinmarketcap.com/currencies/viacoin/
[cmc]: https://coinmarketcap.com/currencies/viacoin/
[btc]: https://bitfalls.com/hr/2017/09/01/send-receive-bitcoin/
[alt]: https://bitfalls.com/hr/glossary/#alt-coins
[binance]: https://www.binance.com/
[exc]: https://bitfalls.com/hr/glossary/#exchange
[pid]: https://bitfalls.com/hr/2018/01/12/anatomy-pump-dump-group/
[phis]: https://bitfalls.com/hr/2018/01/23/hackers-stealing-millions-cryptocurrency-icos/
[kaže]: https://support.binance.com/hc/en-us/articles/360001547431-Summary-of-the-Phishing-and-Attempted-Stealing-Incident-on-Binance
