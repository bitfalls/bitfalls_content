Ovaj pojmovnik je put do razumijevanja kripto slenga. Pojašnjenja i pojmovi su sakupljeni kako bi vama, našim čitateljima, olakšali razumijevanje ovog novog tržišta ispunjenog prilikama.

Ako imate ideje za nove pojmove ili ispravke za predložiti, molimo vas da to učinite preko [Githuba][github].

[[toc]]

## A

### 51% napad

Koncept je sličan nasilnom preuzimanju tvrtke kada se otkupi 51% dionica i stekne se upravljački dio. Moguć je u načelu, ali isto tako nije vjerojatan. 

Naime, da bi napad te vrste bio moguć potrebno je izrazito mnogo računalne snage jer je potrebno kontrolirati preko 51% moći [rudarenja](#mining). Moguće je da jedan rudar (_miner_) ili grupa istih ([_mining pool_](#mining-pool)) stekne dovoljno resursa potrebnih da se stavi pod kontrolu više od 50% cjelokupne snage mreže neke kriptovalute. Najveća šteta bi pritom bila u poništenim trenutačnim ili novim transakcijama te u zaustavljanju stvaranja nove valute *ali ne bi bili u mogućnosti ukrasti ili hakirati račune investitora*.

### ADDY

Ovo se odnosi na javnu adresu ili [javni ključ](#public-key) nekog kripto [novčanika][wallet]. Obično vas netko traži da mu date vaš ADDY tako da vam može poslati sredstva. Više detalja o adresama, primanju i slanju pogledajte [ovdje][wallet].

### Alt Coins

*Bilo koji* drugi _coin_ koji nije bitcoin se smatra alt coinom, uključujući [Ethereum tokene][eth]. Postoji rasprava o terminologiji coina koji potječe od dijeljenja ili _forkanja_ nekog blockchaina u dva dijela, npr. BTC i BCH ili ETH i ETC. Takva dijeljenja zovu se _contientous forks_, i o njima možete više saznati u [ovom članku][forks].

Nakon takve podjele, razvoj svakog pojedinačnog coina nastavlja se u svom smjeru.  Zamislite deblo stabla. Do jedne točke je cijelo deblo jedna jedinica, pa tada grane nastavljaju svaka svojim smjerom. Neke nastavljaju rasti, a neke se osuše i nestanu.

### ASIC

Application Specific Integrated Circuit (ASIC) - kompjuterski čip stvoren sa samo jednom jedinom funkcijom na umu. Kako je [mining](#mining) izrazito računalno intenzivan te zahtjeva mnogo resursa, neki mineri odlučuju miningu posvetiti kompletne strojeve ili dijelove strojeva. 

ASIC izgleda kao MicroPC kućište koje možete vidjeti [ovdje](https://www.bitmain.com). Uređaju je potrebna struja i internet, dalje sve obavlja sam - uz poneke postavke i optimiziranje, ovisno o valuti koja se rudari i o samom uređaju.


### ASA

Asymmetric Key Algorithm - algoritam koji se koristi se generiranje [javnih](#public-key) i [privatnih ključeva](#private-key), te jedinstvenih kodova koji su esencijalni za vršenje kripto transakcija. Asymmetric (asimetričan) u ovome znači da je moguće iz jednog izračunati drugi, ali ne i obrnuto. Stoga, ako nekome date svoj javni ključ, on njime može lako potvrditi da je transakcija validna, ali samo privatni ključ može generirati samu transakciju koju potom treba validirati.

### ATH

All time high. Moment u kojem je pojedina valuta postigla najvišu dosad zabilježenu protuvrijednost u fiat valuti.

## B

### Bagholder

U domeni kriptovaluta, opisuje što se dogodi ukoliko [podlegnete FOMOu][bubble] i kupite ono za što mislite da će biti idući Bitcoin. Bagholder (netko tko drži vreću) je neformalni termin iz tradicionalnih krugova brokera dionica. Ukoliko se stalno nadate da ćete dobiti barem pola uloženog natrag, vjerojatno ste postali Bagholder. Otprilike kao da ste kupili stado konja kada je auto postao glavno prijevozno sredstvo.

### Bear Trap

Medvjeđa zamka. Tržišna manipulacija od strane grupe ili pojedinca koji prodaju valutu dok to ne zavara druge investitore da pomisle kako vrijednost stagnira ili pada.  Tada kreće prodaja portfelja u [strahu][tweets] od daljnjeg pada vrijednosti. Inicijatori trenda tako kupuju po cijeni nižoj od tržišne, te kada kupe dovoljnu količinu prestanu sa kupnjom. Nakon završene manipulacije, tržište nastavlja u obično pozitivnom trendu, koji je bio u toku i prije nego je manipulacija započeta. Suprotno od [Bull Trap](#bull-trap).

### Bitcoin Maximalist

Ljudi koji su predvidjeli budućnost dok je Bitcoin još bio mali, ali njihova ljubav prema Bitcoinu je toliko jaka da smatraju da su sve ostale kriptovalute nedovoljne dobre. Generalno, maximalisti odbijaju prihvatiti negativne strane bitcoina jer su previše investirani u njega.

### BPI

Bitcoin Price Index - kada želite znati koliko Bitcoin vrijedi u "pravom novcu" potrebno vam je mjerilo reda veličine i nešto čime možete vršiti usporedbu. [Coinbase] je u 2013. odlučio ponuditi odgovor na to pitanje i stvoriti mjerilo koje poznato kao BPI ili indeks cijene Bitcoina. BPI prati vrijednost na svim burzama te stvara mjerilo slično središnjem tečaju.

### Block

Set transakcijskih informacija i jedan od temeljnih elemenata kriptovaluta. Nakon što su blokovi stvoreni, u najkraćem mogućem vremenu bivaju obrađeni u svrhu verifikacije ili potvrde transakcija. Ovaj proces je poznat kao rudarenje ili [mining](#mining).  Za malo opširnije objašnjenje istog, pogledajte [ovdje][blockchain].

### Blockchain

Transakcijski blokovi kripto valuta ne postoje sami za sebe već, kako su stvarani i obrađivani, postaju međusobno povezani sa drugim blokovima informacija koji su nastali prije njih. Nanizani blokovi u cjelini sačinjavaju lanac blokova: block+chain = blockchain. Detaljnije o tome svemu u našem [uvodu u blockchain][blockchain].

### Block Reward

Block reward je nagrada koja se izdaje rudaru (mineru) ili [mining poolu](#mining-pool) koji je uspješno izračunao [hash](#hash) u nekom [bloku](#block) tijekom procesa [mininga](#mining). Taj proces stvara nove jedinice te valute (npr. nove bitcoine). Takvi tokeni kolokvijalno se zovu virgin coins (djevičanski novčići) jer su potpuno novi i nisu još iskorišteni u nijednoj transakciji.

### Bot Trading

Programi koji su dostupni investitorima, a čija svrha je olakšanje i povećanje preciznosti uz dozu automatizacije.  S obzirom da kriptotržište nema radno vrijeme, postoji potreba za stalnom prisutnošću. Botovi će odraditi transakcije prema prethodno zadanim kriterijima investitora, ukoliko se poklope sa tržišnom situacijom.

### Bubble

Bubble ili mjehur/balon se događa kada je tržište u naglom usponu; slična situacija je bila sa dot-com mjehurom i tržištem nekretnina u posljednjem desetljeću.  Što više novca ulazi u tržište, mjehur postaje veći. Zamislite da pušete balon, ali ne pušete ga samo vi već i mnogi drugi u isto vrijeme.

Tržište ima svoje normalno kretanje, kao i vi između udisaja i izdisaja kod napuhavanja balona, što se i vidi na grafovima. Kada balon postane prevelik, probušiti ga mogu razne vijesti i događaji te zrak počinje curiti, samo je pitanje koliko brzo. Ako je rupa prevelika ili ih ima previše zrak brže curi. Ako pratite razvoj situacije i vijesti o tržištima možete djelomično predvidjeti potencijalno puknuće i to će vam dati dovoljno vremena da udahnete svoj dio zraka prije nego iscuri i pričekate dok se situacija ne popravi. Tada treba nanovo investirati. Ali poanta je da je uvijek balon, bio mali ili veliki.

Za primjer takvog balona u kripto svijetu i njegovog djelomičnog puknuća pogledajte [ovaj članak][bubble].

### Bull Trap

Zamka za bikove. Manipulacija od strane investitora ili grupe koja kupuje velike veličine valute kako bi umjetno stvorili dojam povećanja vrijednosti. U tom trenu drugi investitori su skloni pomisliti kako će trend biti nastavljen u pozitivnom smjeru te se pridružuju kupnji. Dok drugi investitori kupuju po novoj cijeni, grupa koja je izazvala ovu situaciju prodaje svoju poziciju drugima po znatno višoj cijeni od stvarne. Kada prodaju svoju zalihu, manipulacija je završena i tržište se normalizira, a vrijednost čak i padne izazivajući gubitke kod ljudi koji su kupili za vrijeme manipulacije. Pogledati [Pump'n'Dump](#pumpndump). Obrnuta strategija zove se [Bear Trap](#beartrap).

### Buy Order

Nalog za kupnju. Kada želite kupiti kriptovalutu, otvarate narudžbu na [burzi](#exchange) u kojoj kažete koliko ste spremni platiti i koju količinu želite kupiti. Na primjer "spreman sam platiti x količinu novca za y količinu Bitcoina". To ne znači da će vaša narudžba biti ispunjena, jer ukoliko je vaša ponuda preniska neće naići na prodavaoca i može biti poništena prije ispunjenja ukoliko je ne prilagodite tržišnoj situaciji. Bitno je napomenuti da se u svijetu [kriptovaluta][cc] uvijek kupuje *od* nekoga i prodaje *nekome*, pa tako ako nitko ne kupuje, nikakva cijena vam neće omogućiti da prodate svoje valute, i obrnuto.

## C

### Candlestick Chart

Graf svijeća. Popularan oblik grafa koji pokazuje dnevni obim trgovanja u preciznom i razumljivom obliku uz prikaz punog raspona aktivnosti za taj period. 

![Candlestick Graf](https://upload.wikimedia.org/wikipedia/commons/e/ea/Candlestick_chart_scheme_03-en.svg)

### Cloud Mining

Rudarenje u oblaku. Ako imate mnogo mjesta i zvučne izolacije te vlastiti izvor struje, možete pokušati [rudariti](#mining) na vlastitom terenu. 

Ukoliko kao i većina niste u mogućnosti imati svoj vlastiti mining, a svejedno se želite baviti tim dijelom kripto svijeta, možete sklopiti ugovor s tvrtkama koje se bave isključivo tom uslugom. Oni već imaju postavljena računala gdje vi od njih iznajmljujete procesorsku snagu a oni zauzvrat vrše operaciju mininga i vama na vaš račun šalju kripto valutu za koju imate ugovor.

Sličan koncept je [mining pool](#mining-pool).

### Confirmation

Potvrda. Kada je blok transakcija uspješno obrađen i kada su sve transakcije unutar tog bloka podataka potvrđene dolazi do potvrde bloka. Ovisno o tipu kriptovalute vrijeme potvrde za transakcije može biti od 30 sekundi do nekoliko minuta ili čak sati. Duže vrijeme potvrde, iako može biti gnjavaža, generalno se smatra sigurnijim procesom.  

U većini slučajeva, transakcija se smatra “službenom” već nakon prve potvrde, ali postoje određene [burze](#exchange), mjenjačnice i trgovci koji će čekati dok ne prime nekoliko razina potvrda prije nego odluče otključati sredstva kako bi se zaštitili od potencijalnog [dvostrukog trošenja](#double-spending) digitalne valute.

### Continuation Graph Pattern

Pogledom na graf i liniju trenda vrijednosti neke valute, moći ćete zamijetiti da li je isti uzlazan (bull market) ili silazan (bear market). Naime, povremeno je moguće primijetiti uzorke koji pokazuju fluktuacije a koji vode trend liniju u suprotnom smjeru od trenutačnog kretanja tržišta, samo kako bi nastavile u istom prethodnom smjeru nakon zamijećene fluktuacije. Taj tip grafa nazivamo _continuation_ grafom (grafom nastavka).  To znači da unatoč postojanju trenutačnih fluktuacija iz makro perspektive trend nije promijenio smjer, već pokazuje investitorima kako je trenutačna pozicija testirana i nastavlja u očekivanom smjeru. Ovaj generalni naziv pokriva cijelu skupinu grafova. Pogledati više [ovdje](http://stockcharts.com/school/doku.php?id=chart_school:chart_analysis:chart_patterns) (na engleskom).

### Cryptocurrency

Kriptovaluta. Digitalna valuta koju je nemoguće falsificirati. Kriptovaluta je bez centralnog autoriteta koji njome upravlja. Više informacija [u uvodu u kriptovalute][cc].

### Cup and Handle Pattern

Graf u obliku šalice. Ovaj se trend može vidjeti na grafu trgovanja kada investitori testiraju kretanje pozitivnog rasta vrijednosti. Pozitivan trend će biti vidljiv tijekom kupnje i prodaje te će formirati oblik slova ‘U’ zbog razlike u vrijednostima trgovanja. Nakon formiranja tzv. šalice i tog prvog uspona, investitori će ponovno testirati tržište prodajem po nižoj vrijednosti te to formira oblik drške šalice. Nakon toga, s obzirom da je ovo graf pozitivnog rasta, trend će nastaviti rasti. Više možete vidjeti [ovdje](http://stockcharts.com/school/doku.php?id=chart_school:chart_analysis:chart_patterns:cup_with_handle_continuation) (stranica na engleskom jeziku).


## D

### Day Trading

Dnevno trgovanje. Ovo je praksa trgovanja koji se odvija unutar istog kalendarskog dana. Investitori prate male pokrete valuta i pokušavaju to najbolje iskoristiti za ostvarivanje zarade. Dnevno trgovanje se temelji na mikro trendovima sa uzlaznim ili silaznim vrijednostima te volumenom koji može činiti pozitivnu razliku u isplativosti trgovanja zbog malih pokreta u cijeni. Dnevno trgovanje može voditi do [nebrojenih bogatstava][zhedge], ali i velikih gubitaka.

### Dead Cat Bounce

Odskok mrtve mačke. Ova fraza se odnosi na trenutačan oporavak u inače padajućem tržišnom trendu. Postoje dvije različite vrste oporavka: jedna je kada se negativan trend tijekom vremena pretvori u pozitivan uzlazni trend, a drugi je ovaj iz naziva. Prepoznaje se na sljedeći način. Unutar negativnog trenda dogodi se kratki period optimizma te se nakon toga negativan trend nastavlja. To znači da je pozitivan trend negativno prikazan i da nije stvaran. Izraz potiče iz starije izreke da i mrtva mačka može poskočiti ako padne s dovoljne visine.

### Decentralized

Decentralizacija. Izraz koji ćete često čuti kada se govori o [kriptovalutama][cc]. U ovom kontekstu znači da ta valuta nije kontrolirana od nekog centraliziranog entiteta kao što su primjerice banke ili vlade. Dok to znači da kriptovalute nisu podložne državnim regulativama to također znači da investitori na svojim leđima nose daleko veću odgovornost. Investitori bi trebali biti spremni na visoke [rizike](https://bitfalls.com/2017/09/12/tweets-destroy-markets-fud-chinese-bitcoin-bans/) koji dolaze u trgovanju sa kriptovalutama, kao i visoke nagrade. Također treba napomenuti kako ne postoje institucionalne zaštite koje bi spriječile krađe i prevare. Ukoliko izgubite svoju digitalnu valutu velike su šanse da je više nikada nećete vidjeti.

### Deflation

Deflacija. U financijskom smislu deflacija predstavlja opadajuću cijenu potrošačkih dobara. Na površini ovo se može činiti kao dobra stvar, jer što može biti loše u činjenici da imate manje troškove? Naime, produženi period deflacije može imati negativan utjecaj na ekonomsko stanje, jer predstavlja smanjenu mogućnost trošenja širokog sloja ljudi. Vlade i banke će često imati ekonomske mjere kojima će izazvati trenutačnu inflaciju ili rast cijena kako bi smanjili negativne utjecaje dugoročne deflacije. Te mjere su kroz povijest imale različitu razinu uspješnosti. 

Deflacija se također može odnositi na pad vrijednosti nekretnina, pokretnina i investicija kao što su kriptovalute. Znatna deflacija može uzrokovati situaciju gdje vam je ''voda preko glave'' a to bi značilo da primjerice vaš stan danas vrijedi manje nego koliko je vrijedio kada ste ga kupili. Kada se to dogodi u vašem portfelju kriptovaluta, znajte da će se u većini slučajeva trend okrenuti na bolje te ako ishitreno prodate valute na kojima ste u gubitku, u mnogo slučajeva prolazite loše na dugoročnom planu.

### Demurrage

Kazna za [HODL](#hodl)anje. Ovo je naplata penala prema onim računima investitora koji ne koriste svoje digitalne valute za transakcije već ih samo drže na računu kao dugoročnu investiciju. Neke kriptovalute koriste ovaj pristup kako bi osigurale cirkulaciju i tok kapitala te kako bi spriječili sakupljače i potencijalne manipulacije cijenama. Trenutačno postoji samo jedna kripto valuta koja ima ovu vrstu penala – Freicoin - ali to ne znači da se nove neće pojaviti. Direktna suprotnost je Insanity coin koji uništi 10% iznosa neke transakcije pri svakoj transakciji, i time aktivno podržava [HODL](#hodl).

### Difficulty

Težina. Opisuje lakoću kojom možemo obaviti [mining](#mining) jednog [bloka](#block) transakcijskih informacija. Svaka [kriptovaluta][cc] ima algoritme (kao što su [SHA-265](#sha-256) ili [SCrypt](#scrypt)) koji određuju težinu mininga. Određivanje težine nije jednostavan zadatak i mora biti uravnoteženo. Ukoliko je prejednostavno, tržište će biti preplavljeno novom valutom i to će izazvati pad cijene. U koliko je preteško ljudi koji obavljaju mining će izgubiti interes za sudjelovanje u procesu. Težina je trenutačno jedan od najvećih izazova što se tiče mininga samog Bitcoina jer je porasla do te mjere da individualnim minerima postaje neisplativa.

### Double Bottom Pattern

Uzorak dvostrukog dna se formira kada investitori kupuju i prodaju kako bi testirali negativan trend vrijednosti. Kupnja i prodaja će se prikazati na grafu kao dvije gotovo identične doline. Ukoliko tijekom rasta iz druge doline bude vidljiv izlaz koji je viši od razine početka prethodnog pada može se smatrati ta tržište ima potencijal nastanka rasta. Dvostruko dno obično može biti smatrano prijelazom iz negativnog u pozitivan trend.

![Dvostruko dno](https://upload.wikimedia.org/wikipedia/en/5/59/Double_bottom_confirmation.jpg)

Suprotni trend je [Double Top Pattern](#double-top-pattern).

### Double Spending

Skeptici koji promatraju kripto industriju inzistiraju kako je dvostruka potrošnja najveći problem. Kako je digitalna valuta 100% elektronička teško je pratiti da li je isti novac potrošen na više mjesta u isto vrijeme. To je bilo pokušano u mnogo navrata ali funkcionira isključivo pod pretpostavkom kako ne postoje mehanizmi kojima se taj čin provjerava i sprječava.  

Cijeli koncept [kriptovaluta][cc] se temelji na praćenju cijelog [lanca](#blockchain) i onemogućavanju dvostruke potrošnje - jer ukoliko pokušamo potrošiti isto na dva mjesta, kod druge transakcije lanac će javiti kako je poslani kod već potvrđen za prijašnju transakciju te transfer neće biti moguć.

### Double Top Pattern

Dvostruki vrhunac se formira kada investitori kupuju i prodaju da bi potvrdili pozitivan rast u vrijednosti. Tijekom kupnje i prodaje formirati će se dva planinska vrha na uzorku trgovanja. Ukoliko se prilikom drugog pada u dolinu negativan trend nastavi dublje od pozicije gdje je prvi vrhunac započeo, može se smatrati kako će se negativni trend nastaviti dalje te kako tržište prelazi iz pozitivnog u negativno.

![Dupli Vrhunac](https://upload.wikimedia.org/wikipedia/en/8/81/Doubletop_confirmed.jpg)

Suprotni obrazac je [Double Bottom Pattern](#double-bottom-pattern).

## E

### Escrow

Posrednik koji će pohraniti sredstva za određenu transakciju na privremeni račun dok se detalji oko razmjene ne dogovore između dvije stranke. [Exchangevi](#exchange) obično koriste escrow račune kada se razmjenjuju velike količine kripto ili bilo kojih drugih valuta. Ovo omogućuje provođenje temeljite procjene cijelog postupka. Tek kada su obje strane zadovoljne, obavijeste voditelja računa da pošalje sredstva.

### Exchange

Exchange ili burza/mjenjačnica je usluga gdje investitori kupuju i prodaju kriptovalute. Neki od primjera uključuju [Bittrex][bittrex], [Coinbase], [Kraken][kraken], [Poloniex][poloniex], [BTCC], [OKCoin], [Litebit], itd.

Ideja iza svake burze je biti sigurno mjesto susreta ponude i potražnje te razmjene sredstava, no nisu sve burze iste. Neke direktno kupuju i prodaju valute od investitora dok su neke samo platforma gdje se investitori direktno susreću. Na burzama investitori mogu pronaći sve potrebne informacije o trgovanju dok neke nude i mogućnost stvaranja online [walleta (novčanika)](https://bitfalls.com/2017/08/31/what-cryptocurrency-wallet/). Neke od burza također objavljuju popise trgovaca koji primaju kriptovalute za svoje usluge.

## F

### FUD

Fear, Uncertainty and Doubt ili Strah, Nesigurnost i Sumnja - S.N.S. (sumnjam da ćete sresti ovaj akronim, ali ako ga i sretnete tu ste prvi puta čitali o njemu). Može potjecati iz vijesti o tržištu ali može biti i manipulacijski alat koji tvrtke koriste međusobno kako bi stavile protivnike u nezavidnu poziciju te oslabile njihov utjecaj. Više o tome [ovdje](https://bitfalls.com/2017/09/12/tweets-destroy-markets-fud-chinese-bitcoin-bans/).

### Faucet

Faucet ili slavina: sam naziv označava mogućnost otvaranja iste i dobivanje "besplatnih" kriptovaluta u mikro jedinicama. U zamjenu je obično potrebno otvoriti jednu centraliziranu adresu npr. [Faucethub](https://faucethub.io), te adresu koju generira registracijski proces koristiti na sajtovima koji ga podržavaju. 

Postoje i faucet sajtovi koji ne zahtjevaju centralnu adresu, već direktno šalju u vaš wallet. Potencijal leži u tome da privlače ljude dajući im male količine, a zaradu ostvaruju putem oglasa koji se prikazuju na sajtu. Slavine mogu i presušiti (_gone dry_) ako izvor nestane (ako nema dovoljno prometa da se pokriva od oglašavanja).

Poznat primjer je [Bitcoin faucet iz 2009](https://clickforafrica.org/2016/12/the-first-free-bitcoin-faucet/) koju je napravio Gavin Andresen da pospješi adopciju tehnologije. Na toj je stranici bilo potrebno kliknuti na gumb, ispuniti nasumičnu riječ, i dobilo bi se 5 bitcoina - u današnjoj protuvrijednosti preko $20,000.

### FIAT

Fiat u "Fiat valuta" potječe od Latinskog  "bit će". Fiat je financijski predmet čija vrijednost nije temeljena na protuvrijednosti u robi ili nekom drugom obliku fizički prisutne vrijednosti. Većina novca danas se smatra FIAT valutom jer nije vezana za zlato ili srebro kao što je to bilo u povijesti - te postoji i napreduje jer ljudi i institucije imaju povjerenja u njegovu vrijednost i stabilnost zemalja koje izdaju tu valutu ("bit će" vrijedno jer tako kažu i vjerujemo im). 

Treba biti svjestan činjenice da **svaka** valuta može propasti ukoliko je izgubljeno povjerenje ili postoji neki drugi utjecaj. Samo se treba sjetiti naših Jugo milijardi. Zanimljivo je da je Vijetnam danas jedna od zemalja gdje je najlakše zaraditi svoj prvi miljun.

![milion](https://c1.staticflickr.com/7/6192/6032133563_2c66cf8b8c_b.jpg)

Više o povijesti valuta i financija saznajte [ovdje][cc].

### Fib Retracement Levels

Sistem analiziranja tržišta koji sa određenom vjerojatnošću može predvidjeti promjene u vrijednosti kriptovaluta. Mogućnost gubitaka se također može mjeriti u proporcijama koje prate [Fibonaccijevu spiralu](https://upload.wikimedia.org/wikipedia/commons/2/2e/FibonacciSpiral.svg).

![Fibonaccijevu spiralu](https://upload.wikimedia.org/wikipedia/commons/2/2e/FibonacciSpiral.svg)

### Fill or Kill

Kada vidite ovaj izraz, on pokazuje jednostavnu [narudžbu za kupnju](#buy-order). Vi kažete koliko ste spremni platiti i koju količinu valute želite. Ako se vaša ponuda susretne sa ponuđačem - ispuni se. Ako se u zadanom roku ne ispuni tada se automatski gasi i ostaje neispunjena. 

### Flag Pattern

Uzorak zastave se pojavljuje na grafu vrijednosti kada investitori žele testirati trenutnu cijenu. Kupnja i prodaja se na tradicionalnim tržištima formira kroz nekoliko tjedana i kroz razlike koje se pojavljuju na grafu mogu se povući paralelne linije između support i resistance (podrške i otpora) razina promatranog perioda te one formiraju zastavu dok je pad ili rast smatran jarbolom zastave. Sto se kriptotržišta tiče, nekoliko tjedana je mnogo, a dobro je imati na umu da je ovo Wall Street na steroidima.

Ovi uzorci se mogu pojavljivati u bilo kojoj tržišnoj situaciji i ne nagovješćuju promjenu kretanja trenda već mogu služiti za potvrdu nastavka ovisno o smjeru koji je formiran.

![Bear(Medvjeđa) zastava](https://upload.wikimedia.org/wikipedia/commons/b/b4/Bear-flag-example.jpg)


### FOMO

The fear of missing out ili _strah od propuštene prilike_. Dogodi se u onom trenutku kada čitate kako su si ljudi riješili životne materijalne probleme sa par investicija i sada voze Ferrarije i kupuju vile. Također se dogodi kada vidite [grafove koji samo rastu](#to-the-moon). Tada je najgore vrijeme za ulazak jer je vjerojatno da će cijene pasti a vi ćete biti u gubitku. Kupujte u periodu korekcija ili pada vrijednosti a prodajte kada se oporavi tržište. 

### Fontas

Misteriozni investitor ili grupa investitora koja aktivno koristi [Pump'n'Dump](#pump-and-dump) tehniku manipuliranja tržišnim vrijednostima. Kupuju velike količine po nižim cijenama. Tada počinju širiti neistinite informacije po grupama ili [na twitteru][fontas] - kako sve izgleda super, kako dolazi novi release, kako je firma sklopila neki totalno cool ugovor zbog kojega će skočiti vrijednost. Ako ljudi pročitaju istu informaciju na nekoliko mjesta dobivaju lažnu potvrdu ionako iskrivljenih činjenica. Pod utjecajem počnu kupovati taj coin, a grupa pomalo po višim cijenama rasprodaje što je kupila nisko.

### Fork

Naziv potječe od engleskog *Fork in the road* ili kada se jedan put podijeli u dva. 

![Fork](https://www.goodfreephotos.com/albums/united-states/tennessee/big-south-fork-national-river-and-recreation-area/aerial-view-of-big-south-fork-tennessee.jpg)

Ponekad se isti [lanac][blockchain] neke kriptovalute podijeli kao ameba. Znači u trenu podjele postoje dvije identične kopije originalnog lanca. To također znači da ako ste imali 10 coina lanca X, trebali biste dobiti i 10 coina novog lanca Y. Forking je inače sasvim normalan način nadogradnje sustava - vrste forkova opisali smo [ovdje][forks]. U slučaju [contientious forka][forks] (kad su forkovi u političkom sukobu), od točke podjele nadalje svaki se nastavlja razvijati nezavisno jedan od drugoga.

Primjeri uključuju ETH i ETC te BTC i BCH, gdje su oba lanca obje valute preživjela podjelu. 

![The Split](https://upload.wikimedia.org/wikipedia/commons/f/f2/Neutrophil_with_anthrax_copy.jpg)

## G

### Genesis Block

Tijekom [mininga](#mining) ili rudarenja kriptovaluta, blokovi podataka se procesuiraju i potvrđuju jedan po jedan. Svi blokovi podataka su povezani serijski po kronološkom redu i tvore [blockchain]. Svaki lanac treba imati svoju početnu kariku i ta prva karika se naziva genesis [block](#block) ili _izvorni blok_. Osnovna razlika GB-a koja ga dijeli od svih ostalih blokova jest da nosi sve nule u polju vrijednosti prethodnog HASH-a. To nam dokazuje da prije ovog bloka nije bio obrađen niti jedan drugi podatak.

Najpoznatiji i najpopularniji genesis block ikada generiran je bio Block 0 Bitcoin lanca, stvoren od strane njegova kreatora - Satoshi Nakamoto-a u siječnju 2009. godine. 

### Graph Gaps

Može se dogoditi da ponekad gledajući grafove na burzama primijetite prazan prostor ili prekid između linija trenda koji se kasnije nastavlja niže ili više a ne potječe direktno ili isključivo od trgovanja na tržištu (_graph gaps_ - rupe u grafu). To može biti rezultat zatvorenog trgovanja, izmjene statističkih analiza, izrazito jakih i utjecajnih vijesti. Postoje tri različita pristupa analizi tih [rupa](http://stockcharts.com/school/doku.php?id=chart_school:chart_analysis:gaps_and_gap_analysis):

- Breakaway Gap. - Pojavljuje se na ***početku*** snažnog pozitivnog ili negativnog trenda i specifičan je po izrazito visokom obimu trgovanja. To znači da se pokušava *odhrvati* od prethodnog djelovanja.

- Runaway Gap. - Pojavljuje se ***tijekom*** snažnog pozitivnog ili negativnog trenda te predstavlja trenutačnu pojačanu aktivnost tog trenda.

- Exhaustion Gap. - Pojavljuje se ***blizu kraja*** pozitivnog ili negativnog trenda i može biti naznaka kratkotrajnog trenda suprotnog smjera. Kada trend gubi svoj intenzitet i počne *gubiti moment*. Slično kao kada ispuhujete zrak iz pluća i onda dolazite do točke kada osjećate da ste na kraju snage. 


## H

### Hash

Nasumična i kompleksna kombinacija brojki i slova, [hash][blockchain] se koristi prilikom potvrde transakcijskih blokova u procesu poznatom kao [mining](#mining) (rudarenje). Kada miner izračuna traženi hash u bloku podataka, biva nagrađen coinovima i postotkom naplaćenih transakcijskih pristrojbi koje se nalaze unutar bloka, a naplaćene su pošiljateljima ili inicijatorima transakcije. Izračun hasha je kompliciran proces za koji je često potrebno i nekoliko miljuna pokušaja, a uspjeh nužno ne garantira isplatu.

Mining je kompetitivan sport i rijetko će veliki igrači surađivati - ukoliko rade skupa i moraju i dijeliti profit. Ukoliko ne posjedujte zavidnu količinu hashing procesorske snage, a želite se baviti miningom, dobra je opcija pridružiti se [mining poolu](#mining-pool) - gdje i vi i ja možemo zajedno doprinositi sa mnoštvom drugih izračunu tih formula i plemenski dijeliti uspjeh. 


### Hash Rate

Mjera brzine izračuna [hasheva](#hash). Što je brojka veća, tim je veći broj mogućih izračuna. Sam hash prolaskom vremena postaje kompliciraniji kako bi se spriječila inflacija i zadržala rijetkost kriptovalute. Mjere koje se koriste: 

- KH/s: Kilohashes po sekundi, 1000 hash izračuna/s (10^3)

- MH/s: Megahashes per second, miljun hash izračuna/s (10^6)

- GH/s: Gigahashes per second, milijarda hash izračuna/s (10^9)

- TH/s: Terrahashes per second, 1 triljun hash izračuna/s (10^12)

- PH/s: Petahashes per second, 1 kvadriljun hash izračuna/s (10^15)

### Head and Shoulders pattern

Uzorak u obliku ramena i glave stvara se kada imamo dvije manje fluktuacije u vrijednosti koje okružuju jednu veću središnju. 
![Head and Shoulders Graph](https://upload.wikimedia.org/wikipedia/en/2/2c/H_and_s_top_new.jpg)


### HODL

Ponekad vas nespretni post na popularnom [forumu](https://bitcointalk.org/index.php?topic=375643.0) može proslaviti. Engleska riječ HOLD jer bila trapavo napisana nakon jednog izlaska i proširila se među korisnicima. Postala je HODL - Hold on for dear life - drži za ime života. Po forumima i ostalim izvorima informacija vidjeti ćete ovaj pojam u vremenima korekcije tržišta - upozorenje da ne prodajete u gubitku. Samo nemojte HODLati [shitcoine](#shitcoin).

### Hybrid Wallet

Sustav za [wallet] koji je djelomično softver koji je pohranjen na vašem računalu a dijelom na udaljenom serveru. Vaš [privatni ključ](#private-key) je spremljen samo na vašem uređaju. Kada vršite transakcije, vaš ključ je kriptiran na putu do servera gdje se razmjena odvija na način da server nikada ne posjeduje informacije o njemu. Ovo je impresivna razina sigurnosti koja ovisi o vama i gdje je korisnik obično najslabija karika. Zaboravljena lozinka može značiti trajno izgubljena sredstva.

## I

### ICO

ICO je u svojoj naravi praktički identičan koncept IPO-u. ICO je _initial coin offering_ (ponuda prvih tokena) a IPO je _initial public offering_ (ponuda prvih dionica). ICO se odnosi na kriptovalute i tokene a IPO se odnosi na tvrtke koje po prvi puta nude svoje dionice na burzi.

### Inflation

Inflacija je termin koji u financijskom smislu pokazuje generalni trend rasta cijena roba i usluga. Ukoliko inflacija rasta plaća ne prati inflaciju cijena, to je pokazatelj smanjenja platežne moći. Banke i vlade generalno pokušavaju zaustaviti dugotrajne periode izrazite inflacije isto kao što pokušavaju kontrolirati [deflaciju](#deflation). Inflacija je prirodan financijski proces, gdje vlade žele imati stabilan trend rasta od 2-3% godišnje, što mogućuje ljudima da se lakše prilagode tim promjenama.

## M

### Margin Long

Prvo vidi [margin trading](#margin-trading).

Kada je netko "long", znači da je uložio u rast vrijednosti nekog dobra, dionice, ili jedinice vrijednosti. Long znači da kupujete, a margin long znači da kupujete uz posudbu.

### Margin Short

Prvo vidi [margin trading](#margin-trading).

Kada je netko "short", znači da je uložio u pad vrijednosti nekog dobra, dionice, ili jedinice vrijednosti. Short znači da prodajete, a margin short znači da prodajete uz posudbu. Specifično, short funckionira ovako:

- recimo da se radi o Bitcoinu
- vi posudite 10 BTC od nekoga
- vi prodate 10 BTC po trenutnoj cijeni za USD jer očekujete da će vrijednost pasti
- vrijednost padne, i vi kupite istu količinu BTC za manje USD nego ste prodali
- razliku zadržite a posuđeni BTC vraćate

Margin short omogućava da to radite s BTC koji nije vaš, uz proviziju onoga tko vam ga posuđuje.

### Margin Trading

Margin trgovanje. Metoda kupnje ili prodaje koja uključuje posudbu ukupne sume od brokera koji izvodi transakciju. Pokriće za posudbu su sredstva koja investitor ima na svojem računu.

### Mining

Set transakcija kod [kriptovaluta][cc] je pakiran u [blokove](#block). Pravovremena obrada tih blokova je osnova za zdravo funkcioniranje svake kriptovalute, a kako ne postoji centralizirani organ koji bi vršio te izračune - to čine sami investitori. Taj proces se naziva mining (rudarenje), a minerima ili rudarima se nude [poticaji](#mining-reward) kako bi preuzeli taj zadatak na sebe. 

Kada se pravilno izračuna [hash](#hash) određenog bloka, miner koji ga je izračunao dobiva određenu količinu coina kao nagradu, kao i dio transakcijske pristojbe naplaćene inicijatoru transakcije. Naravno da možete sudjelovati na kriptotržištu i bez da se bavite miningom, ali dobro je znati da je i ta opcija otvorena. Sam mining ima dvije svrhe - jedna je potvrda transakcija a druga je stvarenje nove valute.

Više o miningu u našem [uvodu u blockchain][blockchain].

### Mining Pool

Grupa rudara. [Mining](#mining) je proces koji zahtjeva ozbiljnu količinu kompjutorske snage, struje, te tolerancije na buku. Kako mnogi nemaju mogućnosti uložiti u stvaranje vlastite mining mašinerije a da bi sa istom mogli konkurirati velikim igračima na tržištu,  stvore se udruženja minera koja zajedno rade na rješavanju matematičkih problema kako bi bili grupno konkurentniji. Ako uspješno izračunaju [hash](#hash) za dati blok, dijele nagradu. 

Slično [rudarenju u oblaku](#cloud-mining), no u ovom slučaju se ne plaća najam opreme, nego se šalje svoje pokušaje rješenja matematičkih jednadžbi u skup svih ostalih kojem pridonose i drugi mineri iz poola.

### Mintage Cap

Većina kriptovaluta je u svojem začetku ograničena krajnjom količinom koja će biti stvorena, što znači da je nema neograničeno mnogo. Ta granica definirana je u samom softveru koji pogoni tu kriptovalutu. Primjer toga je Bitcoin sa svojih 21.000.000 komada koji bi do 2140 trebali biti potpuno "izrudareni", no to je tako samo [za sada][finite]. To je jedan od razloga rasta cijene, taj faktor gdje računamo na to da ga nema više nego je određeno prvotnim programiranjem.

## N

### Noob Trap

Zamka za noobove. “N00b” je pogrdni termin za "New Blood" i postoji u više varijanti - Noob, Newb, Noob... odnosi se na bilo koju osobu koja je nova u nekom krugu - a u ovom slučaju u okružju kriptovaluta. 

Kao i u online igrama, postoje ljudi koji će vam pomoći da prelazite levele i stasate, ali ima i onih koji će vas napadati i htjeti vam oteti novac za užinu. Noobovi su obično lake mete jer su lakovjerni i jako podložni reaktivnom djelovanju zbog ograničenog znanja i razumijevanja. Vise detalja o raznim klopkama pročitati u [Bear Trap](#bear-trap), [Bull Trap](#bull-trap), [Pump'n'Dump](#pump-and-dump), [Fontas](#fontas).

## O

### Offline Storage

Također se zove hladna pohrana ili cold storage. Direktno se odnosi na način na koji je neki [wallet] spremljen. Offline znači točno to: spremanje na predmetu, uređaju ili računalu koje nije spojeno na web, što znači da wallet ne može biti ukraden digitalnim putem.

Najsigurniji način je da niti jedna treća strana nije vaš cold storage već vi sami. Kako najbolje osigurati svoj wallet pročitajte [ovdje][wallsec], a da saznate kako radi [hardverski novčanik][ledgershop] za kriptovalute, uvod je [ovdje][ledger].

## P
 
### Paper Wallet

Konačno ćete moći tiskati vlastiti novac bez da završite u zatvoru. 

Kada pričamo o kriptovalutama vaš [novčanik][wallet] je par QR kodova isprintanih na papiru - vaš [javni](#public-key) i [privatni ključ](#private-key). Taj QR kod može biti skeniran i novci mogu biti položeni na račun po izboru. Ako nije plastificiran, izbjegavajte vodu i strojeve za rublje da ne izgubite pristup, a papir čuvajte da vaša sredstva netko drugi ne iskoristi, jer kada jednom odu, u većini slučajeva nema povratka.

Ako želite naučiti kako osigurati vaše kriptovalute do paranoične razine, pročitajte [ovaj članak][wallsec], a da naučite razliku između sweepanja i unošenja privatnog ključa u softver za novčanike, pogledajte [ovdje][startbtc].

### Peer-to-Peer

Skraćeno P2P, naziv populariziran u vrijeme generacije koja je aktivno koristila Napster. Središnji koncept [kriptovaluta][cc]. Transakcije se obavljaju između pojedinaca bez prekida ili utjecaja središnjeg tijela koje bi moglo kontrolirati proces. 

### Platform Exchange

Tip burze ili posredovanja gdje je ograničena uloga koju sam [exchange](#exchange) igra prilikom transakcija. Većina exchangeova su posrednici transakcijama i olakšavaju proces ponuđačima da nađu kupce. 

Imaju set algoritama koji čine trgovanje lakšim i koji čine trgovanje pravednim i sigurnim. Osim toga, nemaju drugog utjecaja na tijek razmjena. Postoje i tipovi burza koje imaju ponudu [escrow](#escrow) opcija posredništva, kao [LocalBitcoins](https://localbitcoins.com).

### Private Key

Privatni ključ je jedinstveni kod koji je izdan vlasniku iznosa neke kriptovalute, a koristi se u svrhu digitalnog potpisa tijekom transakcija. U usporedbi sa [javnim ključem](#public-key) koji je javno dostupan i služi kao "adresa" na koju vam se šalje kriptovaluta, privatni ključ treba biti čuvan potpuno tajno. Više informacija o ključevima [ovdje][wallet].

### Proof of Stake

[Rudarenje](#mining) dokazom uloga. Nagrade za ovaj tip mininga se temelje na količini koju ste već investirali u navedenu kriptovalutu. Čim više neke valute posjedujete, to su vam veće potencijalne nagrade koje možete ostvariti. Ulažete iznos koji trenutno imate i njime garantirate da ćete potvrđivati transakcije drugih sudionika blockchaina. Ulog se gubi ako vas ostatak mreže identificira kao nekoga tko sabotira verifikacije ili daje krive informacije. Više o tome u našem PoW vs. PoS članku.

### Proof of Work

Nagrade za ovaj tip [mininga](#mining) su recipročne radu koji vaš stroj ili farma strojeva odrade. Dobijete onoliko coina i nagrada od obrade transakcija koliko ih prođe kroz vaš stroj i koliko ih je on uspješno odradio u usporedbi s drugim rudarima s kojima se natječete. Sa velikim kriptovalutama kao Litecoin i Bitcoin, ovo je trenutno jedina metoda mininga. Detaljno ali pojednostavljeno objašnjenje cijelog procesa možete vidjeti [ovdje][blockchain].

### Public Key

Jedinstven ključ koji je izdan vlasniku [walleta][wallet]. Kada vam netko kao primatelju šalje sredstva, koristi taj ključ kao oznaku vas kao stranke koja prima sredstva. [Privatni ključ](#private-key), kao suprotnost javnom, se ne izdaje nikome i služi za odobrenje prijenosa sredstava s vašeg walleta na tuđi. Više o tome u uvodu u kripto novčanike [ovdje][wallet]. 

### Pump and Dump

Tržišna strategija gdje dovoljno jak individualac ili grupa manipulira tržištem na način da izrazito podigne volumen trgovanja nekom manje vrijednom valutom direktnim kupovanjem u velikim količinama, te agresivnim marketingom po forumima i drugim grupama sa pričom koja prikazuje tu valutu u izrazito povoljnom svjetlu (_pump_). Naivni investitori često povjeruju u tu strategiju, te obično kupe [shitcoin](#shitcoin) po previsokoj cijeni. Nakon što grupa završi sa strategijom i rasproda sada svoje skuplje valute (_dump_), novi investitori budu [bagholders](#bagholder).


## Q

### QR Code

Slični u naravi tradicionalnom barkodu ali su kvadratnog oblika i mogu sadržavati znatno više informacija nego tradicionalni barkod. 

Trgovci koji primaju kriptovalute i bez-kontaktna plaćanja imaju prikazane barkodove preko kojih se povezuju platitelj i trgovac. Obično se skeniraju pametnim telefonom i uplata se vrši preko neke od mobilnih aplikacija koje to podržavaju - kao naprimjer AliPay ili WeChat Pay u Kini. Primjer QR koda: 

![](https://chart.googleapis.com/chart?cht=qr&chl=www.bitfalls.com&chs=180x180&choe=UTF-8&chld=L|2)

QR kodovi se nerijetko koriste u svijetu kriptovaluta za printanje [papirnatih novčanika](#paper-wallet).

## R

### Rekt

Izraz koji se koristi kada je nečiji [buy order](#buy-order) ili [sell order](#sell-order) neslavno propao i uzrokovao gubitak. Primjerice, okladili ste se na rast bitcoina na platformi poput Bitmexa. Platforma vam je sama odredila limit od 80% vaše ulazne cijene kada će sama zatvoriti tu narudžbu (tako burzovno trgovanje funkcionira), i bitcoin pada na 79% originalne cijene. Vaša narudžba sada je _rekt_.

### Reversal Graph Pattern

Ovo je uzorak grafa koji prikazuje izglednu promjenu sa pozitivnog na negativni trend ili obrnuto. To nam pokazuje kako su investitori testirali trenutne razine te zaključili kako za njih nema pokrića te se smjer mijenja.
	
## S

### Satoshi

Najmanji dio Bitcoina kojim je omogućeno trgovanje. Točnije to je 0.000000001 Bitcoina te nosi ime prema autoru bitcoina - Satoshi Nakamotu. Studiju je napisao 2008. a Bitcoin je zaživio već iduće godine. Više o dijeljenju bitcoina na manje dijelove saznajte [ovdje][finite].

### SCrypt

SCrypt je jedan od algoritama koji se koriste za [mining](#mining), a koriste ga primjerice Litecoin i Novacoin. Ima jednu veliku prednost nad [SHA-256](#sha-256) algoritmom a to je da je brži i jednostavniji za uporabu i time ne zahtjeva izrazito veliku količinu kompjutorske snage za obradu [blokova](#block), što ga čini pogodnim izborom za nove minere.

### Sell Order

Suprotno od [buy order](#buy-order), nalog za prodaju se stvara u onom trenu kada investitor odluči prodati svoje kriptovalute, te na nekoj od burzi gdje ima svoj račun ponudi svoju valutu na prodaju: određenu količinu za određenu cijenu. Ukoliko njegova ponuda pronađe kupca, ponuda se ispuni. U suprotnom se čeka dok se ne ispuni ukoliko nema vremenskog ograničenja, ili [limita gubitka](#rekt).

### SHA-256

Kompliciran i spor algoritam za [mining](#mining) kojeg koriste npr. Bitcoin i Peercoin. Iako je vrlo popularan, zahtjeva izrazitu kompjutersku moć i zbog toga je relativno ograničavajuć za nove minere sa slabijom opremom - često im je zato jedina opcija udruživanje u [pool](#mining-pool) sa drugim minerima ili [rudarenje u oblaku](#cloud-mining).

### Shitcoin

Coin bez budućnosti - tehnološke ili financijske. To ne znači da se na njemu ne može zaraditi - nekad se tržište lako uspinje čak i na takvim ponudama. Bitno je samo ne pomisliti da shitcoin ima budućnost - npr. weedcoin, dogecoin, itd.

### Silk Road

Notorno crno tržište na kojem su se regularno sretale ponuda i potražnja za drogom te pranjem novca. Mnoge transakcije na toj stranici koristile su kriptovalute što je imalo negativan utjecaj na cijelu industriju. Nakon duge FBI istrage, 2013. uhićen je vlasnik stranice te je cijela operacija zatvorena. Vlasnik stranice nađen je tehnikama opisanim u [ovom članku][anon].

### Stale Block

Kada je [blok](#block) [kriptovalute][cc] uspješno obrađen od strane [minera](#mining) ili [mining poola](#mining-pool), taj se blok smatra obrađenim ili ustajalim. Iskusni mineri znaju kako zaobići takve blokove jer njihovom obradom ne dobivamo ništa već su samo gubitak resursa.


### Stop-Loss Order

Ovo možemo smatrati "U slučaju nužde razbij staklo" dugmetom koje mi sami programiramo. 

S obzirom da ne možemo biti prisutni 24h na tržištu koje nikada ne spava, da bi spriječili gubitke postavimo stop loss order na našu investiciju, te ukoliko cijene padnu naglo do određene razine, nalog se automatski aktivira i proda po postavljenoj cijeni kako bismo potencijalni gubitak sveli na minimum. 

Različiti exchangevi imaju različite aktivatore. Neke to ispunjavaju odmah, a neke promatraju tržište i pokušavaju dokučiti da li je to bila samo kratkotrajna manja korekcija prije nego rasprodaju i aktiviraju nalog. Iako zvuči super, ovo nije uvijek najbolja opcija kako možemo vidjeti [u ovom incidentu](http://fortune.com/2017/06/22/ethereum-crash/), ali u mnogo slučajeva vam mogu spasiti barem dio uloženoga. Srećom, u gornjem slučaju, Coinbase je isplatio ljude koji su izgubili novac zbog njihove greške.


## T

### Tether

Digitalna valuta koja je stvorena na Omni sloju Bitcoin blockchaina. Svaki Tether bi trebao imati vrijednost temeljenu u tradicionalnoj FIAT valuti sa omjerom 1:1, koja je pohranjena u Tether Limited rezervi. Prema tome svaki USD₮ bi trebao imati vrijednost 1 USD. Oko tvrtke Tether koja je odgovorna za proizvodnju novih USDT tokena vrti se mnogo kontroverzi - najviše ta da Bitfinex, čiji je vlasnik ujedno i vlasnik Tether kompacnije, koristi Tethere proizvedene bez pokrića da kupuje Bitcoin sama od sebe i tako umjetno napuhava cijenu (vidi [wash trading](#wash-trading)).

### To the moon!

Do mjeseca! - Obično je usklik koji će se često čuti što u upitnom obliku, što u izjavnom. To je nada rasta cijena sa izrazitim naglim skokom u visinu.

### Trading Wall

Ponekad generalno ravnu ili blago dijagonalnu liniju trenda na grafu razbije nagla vertikalna crta (zid - wall) koja prikazuje nagli trenutni rast/pad interesa za nekom valutom, ali to je samo privremeno. Ako se taj skok stvori nalogom prodaje onda se zove Sell Wall, a ukoliko je stvoren nalogom kupnje onda je Buy Wall. 


### Transaction Fee

Većina prodaja/kupnji koje se vrše kriptovalutama uključuju malu naknadu za vršenje transakcije koja se uključuje u [blok](#block). Blok se sastoji od transakcijskih informacija te naknade koje služe kao nagrada za [minera](#mining) ili [mining pool](#mining-pool) koji taj block obradi.

### Triangle Pattern

Uzorak trokuta. Ti se uzorci stvaraju kada investitori kupuju i prodaju kriptovalute kako bi testirali trenutni trend. Vrhovi i doline grafova mogu se ograditi ravnim crtama te se uzima da definiraju trenutne visoke i niske vrijednosti. Te povezane linije imaju oblik trokuta.

Postoje tri vrste trokutastih uzoraka:

- Opadajući trokut - Stvara se kada je donja linija trokuta horizontalna linija a gornja linija se pregiba u donjem smjeru sa lijeva na desno. Opadajući trokut najavljuje negativan trend.

- Rastući trokut - Suprotno od opadajućeg sa nagibom prema gore od lijeva na desno, gdje je donja linija kosa, a horizontalna linija na gornjem dijelu. Najavljuje pozitivan trend.

- Simetrični trokut - Posebno je spomenut jer su obje linije koje stvaraju trokut pod kutom. Ovaj je uzorak teže vidjeti jer ovisno o situaciji može nagovijestiti bilo koji od trendova.

### Trollbox

Prozorčić za chat kojeg neke burze (Poloniex, Bitmex) imaju na rubovima ekrana. To je jedno od mjesta gdje se obavlja marketing za [Pump'n'Dump](#pump-and-dump). Što god da se piše tamo treba uzeti sa velikom dozom skepse. Pazite da ne ispadnete [n00b](#noob). 

## W

### Wallet

Novčanik. Ima istu svrhu kao vaš tipični džepni novčanik samo što ovaj čuva vaše digitalne vrijednosti. Objasnili smo ih detaljno [ovdje][wallet].

### Wash Trading

Kupovanje i prodavanje dobara ili jedinica vrijednosti od samog sebe / samom sebi, kako bi se kreirala iluzija potražnje i tržišne živosti.

### Wedge Pattern

Ovi uzorci se smatraju tipom kontinuiranih uzoraka što znači da iako pokazuju trenutnu promjenu na tržištu, bilo pozitivnu ili negativnu, u principu imaju tendenciju zadržavanja generalnog smjera u kojem se kretalo tržište prije formiranja uzorka. Obično ih se uoči kao dvije paralelne linije koje nemaju zajedničke dodirne točke, koje okružuju linije grafa čije se vrijednosti kreću između različitih gornjih i donjih vrijednosti - a koje su rezultat testiranja trenda od strane investitora. Postoje tri vrste:

- Rastuć Klin - Trend koji se formira u rastućem smjeru dok je generalni smjer cijelog tržišta opadajući. Samo je trenutan pozitivan učinak nakon kojeg tržište nastavlja negativno.

- Opadajući Klin - Trend koji se formira u pozitivnom tržišnom okruženju iako je usmjeren prema dolje. Prikazuje trenutni negativni učinak, ali nakon njega pozitivni trend se nastavlja. 

- Ravan Klin - Pojavljuje se u više manje ravnom obliku. Prikazuje samo predah u trenutnom trendu koji nastavlja u svojem smjeru u kratkom vremenu nakon pojavljivanja ovog oblika. 

### Whale

U financijskom svijetu obično vrlo bogat investitor ili institucija. U kripto svijetu to je netko tko je dovoljno rano ušao u kriptovalutu s dovoljno velikim iznosom da je sada ima u neproporcionalno velikoj količini u usporedbi s drugima.

### Whitepaper

Whitepaper je centralni dio [ICO-a](#ICO) za svakog investitora. To je dokument u kojem tvrtka koja radi ICO opisuje svoj projekt u detalje. Obvezno štivo koje se ne smije propustiti.

## Z

### Zero Confirmation Transaction

Procesiranje transakcija može potrajati od nekoliko desetaka sekundi pa sve do pola sata. Iako je ovaj proces potreban kako bi se pravilno potvrdile transakcije te kako bi se onemogućilo dvostruko trošenje iste valute, može biti predug za neke potrebe. (Npr. Zamislite da u Konzumu čekate 10 min na blagajni dok se ne potvrdi da imate dovoljno sredstava na kartici). Zbog ovoga neki trgovci ili burze koji rade sa kriptovalutama ponekad nude _zero confirmation_ transakcije (nula potvrde) koje su gotovo trenutno potvrđene bez prethodnog čekanja na [minere](#mining) da obrade [blok](#block).
   
   ---
   
Ako imate ideje za nove pojmove, ili ispravke za predložiti, molimo vas da to učinite preko [Githuba][github].

 
[wallet]: https://bitfalls.com/hr/2017/08/31/what-cryptocurrency-wallet/
[blockchain]: https://bitfalls.com/hr/2017/08/20/blockchain-explained-blockchain-works/
[forks]: https://bitfalls.com/hr/2017/09/27/hard-fork-vs-soft-fork
[eth]: https://bitfalls.com/hr/2017/09/19/what-ethereum-compare-to-bitcoin/
[bubble]: https://bitfalls.com/hr/2017/09/06/bitcoin-bubble/
[tweets]: https://bitfalls.com/hr/2017/09/12/tweets-destroy-markets-fud-chinese-bitcoin-bans/
[github]: https://github.com/bitfalls/bitfalls_content
[coinbase]: https://www.coinbase.com/join/542b0423734ab06764000001
[bittrex]: https://bittrex.com
[kraken]: https://kraken.com
[poloniex]: https://poloniex.com
[okcoin]: https://okcoin.cn
[btcc]: https://www.btcc.com/
[litebit]: https://www.litebit.eu?referrer=111550
[fontas]: https://twitter.com/Fontase
[spoofy]: https://medium.com/@bitfinexed/meet-spoofy-how-a-single-entity-dominates-the-price-of-bitcoin-39c711d28eb4
[finite]: https://bitfalls.com/hr/2017/09/17/bitcoin-finite-just-myth/
[ledger]: https://bitfalls.com/hr/2017/09/08/hardware-wallets-like-ledger-nano-s-work/
[ledgershop]: https://bitfalls.com/hr/shop/ledger-nano-s-bitfalls/
[wallsec]: https://bitfalls.com/hr/2017/09/08/best-ways-protect-cryptocurrency-wallet/
[anon]: https://bitfalls.com/hr/2017/09/18/anonymous-cryptocurrencies-like-bitcoin/
[cc]: https://bitfalls.com/hr/2017/08/20/cryptocurrency/
[zhedge]: http://www.zerohedge.com/news/2017-09-28/meet-worlds-no1-bitcoin-derivatives-trader-its-pure-unlicensed-capitalism
[startbtc]: https://bitfalls.com/hr/2017/09/01/send-receive-bitcoin/
