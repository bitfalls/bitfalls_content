# Kina i Regulative

*Samo da Vam kažem, ovo je većinom mišljenje - a znate što kažu o mišljenjima...*

## Neka od pitanja:


> Zašto se je sve ovo odigralo?
> 
> Koja je poanta ove "Komunjarske" zavjere? 
> 
> Sto je sljedeće i ima li uopće sljedeće?
>
> 



### Zašto se je sve ovo odigralo?
* Odgovor na ovo pitanje je obično dio gdje je potrebna malo sira perspektiva, ali vjerojatno nije mnogo kompliciranije od ***Kina treba zadržati novac u zemlji***.

* Sto se tiče Bitcoina i Kripto valuta - omča kojom pokušavaju iskontrolirati tržište može se u ovom slučaju usporediti za brnjicom, dok se Kriptocucak pokušava izvuci od iste. S obzirom na relativnu ludost na tržištu da tom cucku ipak treba ta brnjica. Ali ne samo iz površnih razloga koje se da pročitati po forumima.
* Na prvi pogled Komunisticko-Kapitalistički plod ljubavi odlično funkcionira u zemlji, ali problem nastaje kada se Kinesko bogatstvo izvozi u dosta teško mjerljivim količinama milijardi dolara. 
* Kripto je kao vatra, sto si bliže to vise osjećaš toplinu i potencijal te tehnologije. Kina je mnogo godina bila kolijevka Nakamotovu djetetu, dok nije dovoljno poraslo i bilo prihvaćeno od ostali - Tako da je kao zemlja itekako svjesna potencijala koji lezi u tome. S obzirom da će cijelo tržište Kripto valuta prema nekim projekcijama porasti 10 puta u idućih 10 godina (trenutno 120 milijardi dolara), kontrola toka novca prije nego se to dogodi je potrebna kategorija.
* Stoga, s obzirom na trenutni problem, mislim da je situacija sa usporavanjem trgovanja i željom za regulacijom trgovanja a ne same valute bilo na tapeti regulatora već neko vrijeme.
* Isto tako vjerujem da **Kina nema ništa osobno protiv Bitcoina i Kripto valuta** jer se Kina i [blockchain](https://bitfalls.com/hr/2017/08/20/blockchain-explained-blockchain-works/) javno vole već neko vrijeme, a i sami su uključili tu tehnologiju u svoj petogodišnji [plan]([here](https://www.coindesk.com/chinas-central-bank-vows-push-blockchain-five-year-plan/) and [here](https://www.cryptocoinsnews.com/china-support-blockchain-development-new-five-year-plan/).  

### Koja je poanta ove "Komunjarske" zavjere?

* Kako možemo vidjeti iz nekih priloženih primjera Kina ima dublji interes za Kripto tehnologiju od mnogih drugih zemalja, ali izgledno je da postoji mogućnost za FUD unutar Partije gledajući kako odljev novca utječe na tržište nekretnina, obrazovanje, domaću ekonomiju i mogućnost zaposlenja. 

#### Tržište nekretnina

* Kina radi na rješavanju ovog problema već neko vrijeme. Ovo je jedan od [primjera](https://www.nytimes.com/2016/11/29/business/economy/china-tightens-controls-on-overseas-use-of-its-currency.html?mcubz=1) prije nego je Kripto naletio pod čekić. Kontrola nad vlastitom nacionalnom valutom, kao i regulacija plasmana iste na svjetska tržišta kapitala. Ovo naravno remeti Kineski plan da se ¥ takmiči sa $ i € za financijsku krunu. Unatoč regulativama plan je da se 2020. potpuno oslobodi restrikcija.
* Ako govorimo samo o [nekretninama](https://www.bloomberg.com/news/features/2015-11-02/china-s-money-exodus) Kinezi su iskeširali preko 500 milijardi dolara samo ove godine. 

#### Obrazovanje

* Samo ove godine [300.000 Kineskih brucoša]([year](http://time.com/4569564/international-us-students/)) napušta majku domovinu, iako je taj trend već neko vrijeme [postojan](http://graphics.wsj.com/international-students/). Dodatno o ovome možete pročitati u još jednom članku o [Kineskom obrazovnom sustavu](http://wenr.wes.org/2016/03/education-in-china-2)

* Samo kroz ovo možemo vidjeti da jedan dio novca za nekretnine zapravo ide i na ovu investiciju klinaca i njihovog obrazovanja.
* Kineski obrazovni sustav je na dobru [glasu](https://www.internations.org/china-expats/guide/17854-family-children-education/the-chinese-education-system-17856), ali je nemilosrdan i izrazito kompetitivan. Njihov obrazovni sustav svake [godine](https://en.wikipedia.org/wiki/Sixth_National_Population_Census_of_the_People%27s_Republic_of_China#Educational_attainment) izbaci 7.000.000 visoko obrazovanih - znaci skoro hrvatska ipo. 
* U Kini je trenutno 9% populacije sa VSS, 14% sa VŠS, 38% sa srednjom školom, 26% sa samo završenim osnovnoškolskim obrazovanjem te 4%(cca 50 miliona) nepismenih ljudi u 2010. Ali ipak je to [Život mrava](https://blogs.wsj.com/chinarealtime/2009/11/05/chinas-graduates-an-ants-life/) za većinu ljudi, ne samo za visoko obrazovane. 
* Problem sa ovim brojkama je da Kina u ovoj fazi razvoja trenutno ima vise poslova za ljude koji su spremi vodu nositi tj. radnoj klasi a manje intelektualcima. 

#### Usporavanje nacionalne ekonomije

* Vjerujem da je ovo jedan od najvećih problema sa kojima se današnja Kina treba nositi. I mislim da svim silama želi zaštiti svoj nacionalni interes, kako vlada ne bi izgubila obraz pred vlastitim narodom. 

* Ljudi su navikli na novu Kinu koja nezaustavljivo raste zadnjih [30 godina](http://www.investopedia.com/articles/investing/022415/worlds-top-10-economies.asp) od ruba gladi do druge po redu, najveće ekonomske sile današnjice. 
* Neke projekcije pokazuju da se Kineski rast usporiti na 5.7% YoY (godinu za godinu) sa visokih 10% koji su bili dio svakodnevnice pred ne toliko dugo vremena.
* Ako zbog niti jednog drugog razloga, Kina mora iznjeti samu veličinu populacije, a to bi mogao biti jedna od ključnih briga. Samo onih 4% nepismenih je red veličine blizak brojci 50 miliona, koji se vrlo vjerojatno jako oslanjaju na velikog brata da se pobrine za njih. 
* Činjenica je također je vise od polovine Kineza - ljudi sa sela - u ovoj ili prošloj generaciji. Vrijeme mora proći dok se mentaliteti ne poslože jer smo i sami prošli fazu gdje je bilo jasno kako možeš izbaciti seljaka sa sela ali ne možeš selo iz seljaka. I to je vidljivo na mnogim mjestima.
* Mislim da pokušavaju naći načina da re-fokusiraju ljude da novac troše lokalno i upogone daljnji razvoj industrije, sela, pokrpaju izrazito los odnos spram okoliša te da daju dodatnu mogućnost zaposlenja svojim visoko obrazovanim ljudima. 

### Sto je sljedeće i ima li uopće sljedeće? 

* Razumijem i podržavam slobodnu ekonomiju ali isto tako vjerujem da bez trenutnih kontrola Kina bi imala velik problem da podlijeg ne svojoj vlastitoj veličini ukoliko se ne pobrine o različitim utjecajima na svoju ekonomiju.

* Ukoliko sam barem djelomično u pravu - Konferencija Komunističke partije u Listopadu neće biti laka. Vjerujem da će biti mnogo različitih prijetnji i problema sa kojima će se morati nositi a sam Kripto u globalnim nazorima i većem problemu nosi samo manji udio. Ipak se treba pobrinuti kako da zemlja nastavi ići u pozitivnom smjeru. 
* Mislim da ova situacija nema većeg i dugotrajnijeg negativnog utjecaja na sam Bitci i tržište kripto valuta. Mislim da je to iduća veliki boom. Kripto je postao jedan veliki organizam koji nose svi njegovi proponenti koji ima možda vise skrivenih prijetnji [iznutra](https://cointelegraph.com/news/opinion-collapse-of-bitcoins-new-york-agreement-would-have-long-term-consequences) nego izvana. Iako je ovo samo jedan scenarij bilo je dovoljno internih napetosti do sada. Samo tržište je izrazito mobilno samom svojom decentraliziranom naravi - ako ne može funkcionirati u Kini, preseli se u [Japan](https://cointelegraph.com/news/japan-becomes-largest-bitcoin-market-as-traders-leave-china).

* Naravno da Kina ima mnoge probleme - utjecaj na okoliš pod broj jedan - ali s obzirom na veličinu i na brzinu razvoja nije nerazumljivo. Mnoge od današnjih razvijenih zemalja su prošle kroz sličan "prljav" period u svojem ekonomskom razvoju. Ruku na srce, svi mi imamo mali utjecaj na njihovu okolinu.

* Uvijek postoji iduće. Drugačiji koncept je neodrživ. Jednostavno mora biti sutra i mora biti iduće. Trgovanje sa nastavlja, samo se je preselilo sa WeChata i Exchangeva na Telegram i Discord, kao i brokere te OTC(over the counter) prodaju. Svi mi znamo kako ide sa ljudima i **kada im se kaže da bas to ne mogu imati**. Naravno da to hoćemo i vise nego prije. Iako postoji i plan da se blokira pristup internacionalnim Exchangevima, uvijek postoje VPN i TOR da omoguće prolaz kroz [Zlatni Štit](https://en.wikipedia.org/wiki/Golden_Shield_Project) barem do [Veljače](https://www.theguardian.com/world/2017/jul/11/china-moves-to-block-internet-vpns-from-2018) iduće godine.

*Možda Crypto i je bubble za nas koji smo u njemu i nas kojima je ponekad teško vidjeti izvan tog bubblea. Živio nas Truman Show!

Iz Kine sa Martin S.

