_Članak u nastavku je prijevod [ovog](https://medium.com/@bitfinexed/are-fraudulent-tethers-being-used-for-margin-lending-on-bitfinex-5de9dd80f330), objavljen ovdje uz dozvolu [autora](https://twitter.com/Bitfinexed/)._

------------

Sredina 7. mjeseca bila je izrazito interesantna za Bitcoin. U razmaku od samo pet dana svjedočili smo skoku cijene od 1000 USD po jedinici, što bih ja volio nazvati vrlo izglednim *"[Wash Trade][wt] Rally-em"*. 

Vjerujem da su [*margin long*][margin-long] pozicije vrlo vjerojatno korištene kao instrument u [*"Wash Trade-u"*][wt] sa nepostojećim novcem, isto kao što smo i od 27.7. do 01.08. mogli svjedočiti istom principu sa [*short*][margin-short] pozicijama. Točnije, radi se o preko 60 miljuna USD prometa.

## Plan

Da bi uopće mogli odraditi Wash Trade sa lažnim novcem, prvo ga moramo nekako stvoriti. Tu savršeno ulazi [Tether] u igru. 

![The Setup](https://bitfalls.com/wp-content/uploads/2017/10/01-2.png)

Tether-i stvoreni u 7-om mjesecu 2017. [Izvor], ([Arhiva])

Kako se sa slike može vidjeti, od 11.07. do 18.07. izdano je više od **80 miljuna** novih *Tether-a*.

Tvrdim da je sav ovaj novac završio na [margin trading-u][mt] Bitfinex-a i vrlo vjerojatno korišten za Wash Trade.

Koristeći *margin* pozicije, bolje se može pratiti lažni novac jer mora biti vraćen i na njega mora biti plaćena kamata.

Također, moguće je da netko tko nije u interesnoj grupi posudi iz plasiranog lažnog Tether-a, pa se morate pobrinuti da se ta sredstva vrate kako biste ostali *solventni*.

Ta dodatna kamata je zapravo ključ svega. To je šećer na kraju. Nakon što se kamata prikupi, lažirani Tether-i se unište i nikome ništa. Sa *margin wash trade-om* drugima dajete nadu da je situacija stabilna. Oni se tada odlučuju na [*margin long*][margin-long] sa svojim stvarnim novcem. 

Ali pitanje je kako se donekle osigurati da će se to zapravo i dogoditi. Odgovor je: *spoofing-om* ili stvaranjem velikih ponuda (bidova) kojima se prikazuje interes ali se zapravo nema namjeru dopustiti nalogu da se ostvari.

![Hmm...](https://bitfalls.com/wp-content/uploads/2017/10/02-1.png)

Ako stvarno koriste Wash Trading te prodaju i kupuju narudžbe sa novcem posuđenim iz svojih lažnih naloga koji imaju pokriće u *nepostojećim* Tetherima, tim postupkom se može manipulirati tržištem u bilo kojem smjeru (obično prema gore). Samo oni sigurno znaju da je sav novac kojim je taj dojam stvoren nepostojeći.

> Ali novac koji je stvoren prodajom Bitcoin-a na drugim exchange-evima, kao i od naivnih OTC kupaca je itekako stvaran.

Pogledajmo graf za vremenski period kada je stvoreno 80 miljuna Tethera.

![The Boom](https://bitfalls.com/wp-content/uploads/2017/10/03-1.png)

Kapitulacija, ili? A onda odjednom… BOOM!

1000 USD rasta vrijednosti unutar 5 dana... samo dan ili dva nakon što je stvorena i izdana znatna količina novih Tethera je ništa manje nego nevjerojatna slučajnost.

Pogledajmo sada *margin* podatke.

![Margin Data](https://bitfalls.com/wp-content/uploads/2017/10/04-2.png)

Ukupna količina *margina* korištena 18.07. je bila oko 58.5 mil USD. Znate li kada je nastalo ostalih 25 mil USD? 11:15 sati ujutro. Kada je *Margin lend* počeo rasti? Pogledajmo graf pobliže. Posebnu pozornost obratite na zelenu liniju i zelenu točkicu.  

![Instant result](https://bitfalls.com/wp-content/uploads/2017/10/05-2.png)

Praktički odmah nakon sto su *Tetheri* bili izdani, vidimo izniman porast u *long* pozicijama. Ponovno, ovo nije slučajnost. 

*Margin longs* nastavljaju rasti, a zatim 20.07. počinju nestajati...

![Nestanak...](https://bitfalls.com/wp-content/uploads/2017/10/06.jpeg)

Tu možemo vidjeti dvije stvari:

1. *Margin Lend* povećan sa 58.5 mil USD na 79.3 mil USD ili cca 35% (+20 mil. USD), sa samo 2.1 mil uknjiženih. To nas dovodi jako blizu 25 mil USD koji su stvoreni 13.07. 
2. Ostaje samo 2.1 mil USD na *margin long* pozicijama. 


Ali odjednom se događa čudo i Bitfinex dobiva još dodatnih 25 mil USD iz vedra neba otvorenih za posudbu. Tweet kada se to dogodilo je [tu](https://twitter.com/Bitfinexed/status/888779381438631938).

![22.07 Margin Data](https://bitfalls.com/wp-content/uploads/2017/10/07.jpeg)

Iz ovoga možemo vidjeti još dvije dodatne stvari:

1. *Margin borrow* raste sa 79.3 mil USD na 90.6 mil USD, što je dodatnih 14.2% ili $11.3 mil USD.
2. Ponovno se pojavljuje 25 mil USD uknjiženih kroz manje blokove koji variraju od 500.000 USD pa do 2 mil USD. 

Gdje nas to ostavlja danas? 

Margin podaci u vrijeme izvornog pisanja ovog članka:

![Margin data 16.08.](https://bitfalls.com/wp-content/uploads/2017/10/08.png)

## Vrijeme za malo Mate i Tike...

*Tetheri* stvoreni u 07.2017:
80 mil USD ukupno, sa 25 mil USD stvorenih 18.07.2017.

*Margin* pozicija na početku 18.07 - 58.2 mil USD

*Margin* pozicija na kraju 18.07 - (nakon 25 mil USD *Tethera*): 66.5 mil USD

*Margin* pozicija na kraju 20.07 - 84.9 mil USD

*Margin* pozicija na kraju 22.07 - 90.7 mil USD

Odmah nakon što je u uporabu pušteno 25 mil USD u novim *Tetherima*, posudba u USD počinje vrtoglavo rasti a i sa njome cijena Bitcoina. 

Koliki je ukupan porast od kraja 18.07 (nakon stvaranja 25 mil USD u *T*) pa do kraja 22.07?

*Drumroll please...*

90.7 mil USD (kraj 22.07) - 66.5 mil USD (kraj 18.07) = 24.2 mil USD.

Koliko je bilo dostupno *margin lendinga* 22.07 kada je pozicija bila na 90.6 mil USD?

26.2 Mil USD.

Porast uvećan za dostupan *margin*? 50.4 mil USD, u skladu sa količinom *Tethera* stvorenih između 13.-og i 18.07.2017.

Hmm... pa nisu li stvorili 80 mil USD, a ne 50 mil USD?

*Margin* pozicije na 16.08: 117.1 mil USD

Ukupna suma za posudbu na 16.08: 23 mil USD

**UKUPNO: 137.7 Mil USD**

Sjednite prije nego pročitate sljedeće:

Da li se sjećate ranije iz teksta koliko je bilo aktivnih otvorenih pozicija 18.07? 58.52 mil USD? 

137.7 mil USD - 58.52 mil USD = **79.18 mil USD**.

![Ideja](https://bitfalls.com/wp-content/uploads/2017/10/09.jpg)

## Što je pjesnik htio reći...

*Tetheri* ulaze u cirkulaciju kako bi financirali *margin* pozicije na Bitfinexu. 80 mil USD Tethera koji su stvoreni kroz srpanj nalaze se na Bitfinexu gdje ih ljudi mogu posuditi. 

Po mojem mišljenju, brzina kojom se ova *margin* posudba kretala navodi me na zaključak kako se radi o *wash trade-u*, jer bi rast posudbi u stvarnosti trebao biti mnogo sporiji. S druge strane, tko bi sa iole malo iskustva išao na toliki *margin long* odmah nakon tolikog pada tržišta? 

**NITKO**. 

Zapamtite da *Tetheri* **NISU NOVAC**. Ne može ih se niti zamijeniti za novac. Nisu niti zaštićeni niti imaju ikakvu tržišnu podršku. Tako da i sama pomisao da postoje "institucije" koje su zainteresirane za zaradu na kamati i plasmanu tolikih sredstava preko Bitfinexa je zapravo smiješna. Institucije ne kupuju žetone za pranje automobila. 

![Tethers](https://bitfalls.com/wp-content/uploads/2017/10/10.png)

Vrlo je interesantno kako je za vrijeme tog novog rasta mnogo Bitcoina kupljeno baš na *margin pozicijama*. Bitfinex nikada prije nije imao većeg volumena *margin* pozicija... a i *margin* pozicija raste rame uz rame sa njihovom sestrinskom kompanijom *Tethers*, koja je odgovorna za proizvodnju Tethera.

*Margin* USD pozicija također može biti korištena za manipulaciju ALT coinima na njihovom *exchange-u* utječući dramatično i na njihovu cijenu.  

## Dodatak

[Ovaj Twitter korisnik](https://twitter.com/Federico_UASF) je poslao graf na kojem se uspoređuje izdavanje novih Tether-a i cijena Bitcoina. Graf govori sam za sebe (plave linije su proizvodnja novih Tethera):

![New Tether Vs BTC](https://bitfalls.com/wp-content/uploads/2017/10/11.jpeg)

## Zaključak

Sada možemo sa sigurnošću tvrditi da postoje manipulativni trgovci na Bitfinexu koji su *wash trade-ali* preko 60 mil USD *margin* pozicija od 27.07 do 31.07. Ako istinski vjerujete da prikazane informacije nisu *wash trade* sa dugim pozicijama lažno stvorenim novcem, javite mi se - imam Bitcoina s [Genesis bloka](https://bitfalls.com/hr/glossary/#genesis-block) koji bih vam volio prodati...

Za više informacija o tome kako Tetheri funkcioniraju, pogledajte moj [prijašnji članak][curious].

Trgujte sigurno.


[Izvor]:http://omnichest.info/lookupadd.aspx?address=3MbYQMMmSkC3AgWkj9FMo5LsPTW1zBTwXL
[Arhiva]:http://archive.is/SOXjE

[wt]: https://bitfalls.com/hr/glossary/#wash-trading
[margin-long]: https://bitfalls.com/hr/glossary/#margin-long
[margin-short]: https://bitfalls.com/hr/glossary/#margin-short
[mt]: https://bitfalls.com/hr/glossary/#margin-trading
[tether]: https://bitfalls.com/hr/glossary/#tether
[curious]: https://bitfalls.com/hr/2017/10/21/the-curious-tale-of-tethers/
