_Članak u nastavku je prijevod [ovog](https://hackernoon.com/the-curious-tale-of-tethers-6b0031eead87), objavljen ovdje uz dozvolu [autora](https://twitter.com/Bitfinexed/)._

---

Početkom 2017. godine, količina [Tethera](https://bitfalls.com/hr/glossary/#tether) u cirkulaciji je bila oko 10 mil USD, vidljivo iz grafa na [CoinmarketCap-u](https://coinmarketcap.com/assets/tether/). 

![Tetheri](https://bitfalls.com/wp-content/uploads/2017/10/01-3.png)
*Tetheri, početak 2017.*

Primijetiti ćete kako su Tetheri u principu imali manju tržišnu prisutnost, a rast u cirkulaciji im se dramatično povećava porastom cijene Bitcoina.

![Volumen Tethera Vs. cijene Bitcoina](https://bitfalls.com/wp-content/uploads/2017/10/02-2.png)
*Volumen Tethera vs. cijena Bitcoina*

Tetheri su započeli svoj rast odmah nakon ožujka 2017., kada je Bitfinex odsječen od tradicionalnog bankarskog sistema. Tether je kao sestrinska kompanija Bitfinexa automatski doživjela istu sudbinu. U to vrijeme Bitfinex i Tether podižu tužbu protiv Wells Farga.

![Tuzba](https://bitfalls.com/wp-content/uploads/2017/10/03-2.png)
*Tužba*

Istu povlače samo **6 dana** kasnije... 

![Povučena Tuzba](https://bitfalls.com/wp-content/uploads/2017/10/04-3.png)
*Povučena tužba*

Tether izdaje službeni izvještaj tjedan dana nakon događaja:

_Nakon 18. travnja 2017., svi internacionalni transferi prema Tether-u (kompaniji) su bili blokirani od strane banaka na Taiwanu. Zbog ovog događaja, ne vjerujemo da će količina Tethera u opticaju znatno porasti dok se ova ograničenja ne razriješe._ [(Izvor)](https://tether.to/announcement/) | [(Arhiva)](http://archive.is/6DDZS)

U vrijeme pisanja ovog članka (ljeto 2017, op.a.), Tether nije davao daljnja objašnjenja niti službene objave sto se tiče njihovih pravnih ili drugih problema sa bankama (kao niti Bitfinex).

Pretpostavka je da ukoliko uspiju uspješno razriješiti svoje probleme sa bankama, to će javno objaviti na svojem webu i informirati korisnike i širu javnost o dobrim vijestima. Od ožujka do srpnja je prošlo već 4 mjeseca i još nismo dobili nikakve daljnje informacije o razvoju situacije. (ni za vrijeme ovog prijevoda - listopad 2017. - nema novosti; op. ur.)

Javnost je relativno ishitreno odbacila ovo uz "nije to velik problem" ili "Bitcoin uvijek pronađe put", ali to nije identično onome što su Bitfinex i Tether pokušali dokazati u tužbi podignutoj protiv Wells Farga...

![Tekst tuzbe](https://bitfalls.com/wp-content/uploads/2017/10/05-3.png)
*Tekst Tužbe [(Izvor)](https://www.scribd.com/document/344831470/1-main)*

Prijevod teksta: _Tužitelji su izričito informirali Wells Fargo o tome da njihova odluka o prekidu bankovnih usluga predstavlja izravnu egzistencijalnu prijetnju njihovim tvrtkama. Informirali su Wells Fargo da ukoliko do srijede, 5.4.2017. ne isplate svojim klijentima protuvrijednost u USD, posao će im u potpunosti stati._

## Kako su Tether i Bitfinex "riješili" svoj problem sa bankama...

Tether je tvrdio kako volumen USDTa u opticaju neće biti povećan dok ne riješe svoj problem sa bankama, ali ta je količina porasla za 482% u mjesecima nakon te objave. 

Od srpnja 2017. do kolovoza 2017, količina Tethera je povećana za preko 100 mil USD.

To se dogodilo bez potpore tradicionalnog bankarskog sektora o kojem ovise. Kako objasniti toliko povećanu količinu? Tko šalje novac Tetheru kako bi imali pokriće za sve te USDT u opticaju bez da imaju dozvole suradnje s bankama? Tko bi, a da je pri zdravoj pameti, bio spreman kupiti stotine miljuna dolara USDTa?

> Mi nismo kriminalci, ali sada smo primorani naučiti kako bankariti kao kriminalci - Giancarlo Devasini, Bitfinex CFO i dioničar u Tether organizaciji. 

![Informacije sa Bitfinexa](https://bitfalls.com/wp-content/uploads/2017/10/06-1.png)
*Informacije sa Bitfinexa*

Bitfinex i Tether su pokušali riješiti svoje probleme s bankama kroz stvaranje naočigled nepovezanih *shell* kompanija i otvaranjem bankovnih računa kroz te kompanije. Phil Potter, CSO, priznao je kako koriste ovu strategiju za Bitfinex i nije teško za pretpostaviti da se slična strategija prelila u upravljanje Tetherom.

> "'Nedavno smo imali komplikacije sa bankama, ali smo uvijek našli načina kako ih zaobići, te kako otvoriti nove račune ili slično. Npr. prebaciti se u novi poslovni entitet, ono, mnogo igara mačke i miša. - Phil Potter, CSO, Bitfinex. [(Izvor)](https://www.youtube.com/watch?v=62cvxPIDBGY)

Ova strategija neće biti trajno rješenje, a sa nedavnim regulatorskim napadom na [BTC-E](http://fortune.com/2017/07/27/btc-e-digital-currency/), samo je pitanje vremena prije nego regulatori počnu istraživati gdje je novac od BTC-E završio. Postoji i šansa da je BTC-E promet usko vezan uz Tethere. 

![Zašto to mislim](https://bitfalls.com/wp-content/uploads/2017/10/07-1.png)
*Zašto to mislim...*

_BTC-E objava, 3 dana prije nego je Tether objavio zabranu podizanja/polaganja sredstava._
[(Izvor)](https://twitter.com/btcecom/status/853142083527245824) [(Arhiva)](http://archive.is/qRJTe)

Kako bi se Tether dodao na mjenjačnicu kojom upravljate, prvo morate potpisati ugovor sa Tether Limited-om za pravilan tip računa. Ne možete samo dodati Tether kao ticker na svoju stranicu bez blagoslova Tethera, a i teško da je puka slučajnost kako je ova suradnja započela u razmaku od svega par dana otkako su započeli problemi sa bankama. 

BTC-E je bio izrazito uspješan u održavanju svojih bankarskih kanala, unatoč negativnom ugledu u kriptozajednici kao mjesto gdje se odvijaju mutni poslovi i gdje kriminalci unovčavaju i pretvaraju svoje kriptovalute u [FIAT](https://bitfalls.com/hr/glossary/#fiat). 

Čini se da su Bitfinex i Tether usvojili BTC-E-ovu strategiju za svoje bankarstvo. 

## Tether tvrdi kako mu je revizija odrađena profesionalno, no ne otkriva rezultate revizije niti tko je izvršava.

![Transparentni](https://bitfalls.com/wp-content/uploads/2017/10/08-1.png)

*'Transparentnost'. Riječ koja se vrlo često koristi, no sumnjamo da znaju što to točno znači. [(Izvor)](https://tether.to/) [(Arhiva)](http://archive.is/uLzlT)*

![Opušteno](https://bitfalls.com/wp-content/uploads/2017/10/09-1.jpg)

Mjesecima sam pokušavao dobiti dokaze o provedenoj reviziji, ili barem ime revizorske kuće koja je odradila posao, ali odgovora nije bilo. Sada postoji preko 300 mil USD u Tetherima i nitko još uvijek ne postavlja pitanja.

## Tether nema stvarnu likvidnost. Postoji samo jedan legitiman USD/USDT par, i to je onaj kojim se trguje na Kraken-u.

![Kraken i Tether](https://bitfalls.com/wp-content/uploads/2017/10/10-1.png)
*Ako želite prave USD za Vaše USDT, morate koristiti Kraken. [(Izvor)](https://coinmarketcap.com/assets/tether/#markets)*

Volumen na Krakenu u USD/USDT jer zanemariv naspram veličine tržišta. Jedini drugi USD/USDT par je na Bitfinexu, koji je u istoj košari kao i Tether. Tetheri ne mijenjaju vrijednost na Bitfinex-u. Tamo je uvijek 1 USDT = 1 USD.

12.05.2017, Bitfinex objavljuje kako su većinu svojih sredstava preselili iz Taiwana, pokazujući dodatno kako je njihov odnos sa lokalnim bankama vrlo ograničen. 

> Preselili smo većinu svojih sredstava iz Taiwana, te "jedinstveno podizanje" sa računa, o kojem smo prethodno pisali, dolazi kao nova mogućnost. Nažalost, nismo u mogućnosti odraditi sve zahtjeve paralelno zbog komplicirane prirode procesa, stoga ih obrađujemo prema redu veličine dok ne naučimo kako rukovoditi ovim procesom na bolji način. [(Izvor)](https://www.bitfinex.com/posts/203) [(Arhiva)](http://archive.is/tyE8i)

Mnogi na ovo kažu: **ovaj članak je jedan običan [FUD](https://bitfalls.com/hr/glossary/#fud)!  Samo si [BUTTHURT](https://bitfalls.com/glossary/#butthurt) što si izgubio svoj Bitcoin!**

Ja ne govorim o Bitcoinu. Ovaj članak je o Tetheru. Ali, čisto rasprave radi, pretpostavimo da je sve što sam rekao netočno...

Posjetimo [Tether web stranicu](http://tether.to/legal) [(Arhiva)](http://archive.is/TRGkq).

![Novac za internet... ili](https://bitfalls.com/wp-content/uploads/2017/10/11.png)
*Novac napravljen za internet, koji nije novac...*

> Tether-i nisu novac, niti novčani instrumenti. - Tether Website


![Razmjena...](https://bitfalls.com/wp-content/uploads/2017/10/12.png)

*Razmjena novca u 'Digitalnu valutu', koja ne sadrži vrijednost niti valutu.*

>Također ne sadrže vrijednost, niti su valuta - Tether Website

![100%](https://bitfalls.com/wp-content/uploads/2017/10/13.png)

*100% poduprti bez ugovornog ili legalnog prava (za korisnika).*

> Ne postoji ugovorna ili pravna obveza spram nas da zamijenimo vaše Tethere za novac. - Tether Website

![Siguran](https://bitfalls.com/wp-content/uploads/2017/10/14.png)

*Vas novac je (za)sigurno u našim džepovima*

> Mi ne garantiramo nikakvo pravo razmjene Tethera za novac. -Tether Website

Nekako mi se čini da [tether.to/legal](http://tether.to/legal) nije na istom serveru kao i [tether.to](http://tether.to/). Slobodno me ispravite ukoliko griješim, ali možda je [tether.to/legal](http://tether.to/legal) neka vrsta zavjere ili [**FUD**](https://bitfalls.com/hr/glossary/#fud) stranice.

**Ne postoji ograničenje u vidu količine Tethera koja može biti izdana.**

Bez revizije od nezavisnih kuća, količina USD Tethera kojom upravlja Tether Limited kao kompanija je potpuno nepoznata. 

1. Vrlo je izgledno da su bankovni računi na kojima i postoje USD pravno nepovezani sa Tether Limited-om (jer ne mogu imati bankovne račune kao Tether Limited), što i podiže pitanje o solventnosti (ili voljnosti isplate) ukoliko i dođe do situacije gdje se ukupna količina Tethera pozove na naplatu.
2. Njihova 'profesionalna revizija' rezultatima je rutinski pokazivala na negativno stanje, što je indikativno da vjerojatno samostalno 'tiskaju' Tethere koji nemaju podlogu u stvarnom novcu.


![Negativno stanje](https://bitfalls.com/wp-content/uploads/2017/10/15.png)

Negativno stanje vidljivo 20.03.2017, prije prvog ograničavanja podizanja sredstava. [(Izvor)](http://archive.is/QQnT0)

![Negativno stanje, 2](https://bitfalls.com/wp-content/uploads/2017/10/16.png)

Negativno stanje je bilo vidljivo i 30.04.2017. [(Izvor)](http://archive.is/yaolX)

![Negativno ide dalje](https://bitfalls.com/wp-content/uploads/2017/10/17.jpeg)

Pa i 15.07.2017. [(Izvor)](https://twitter.com/ButtCoin/status/886378980714045440) [(Arhiva)](http://archive.is/dq7kL)

**Do sada nije bilo slučaja velike razmjene i povlačenja Tether sredstava u USD.**

Tetheri u opticaju tek trebaju biti razmijenjeni u FIAT novac u ikakvoj većoj količini. Manji igrači će vrlo vjerojatno kroz Kraken biti u mogućnosti izvesti tu zamjenu. Problem će nastati ako veliki igrači pokušaju razmijeniti nekoliko miljuna ili nekoliko desetaka miljuna u isto vrijeme. 

Teoretski, na njihovoj _transparency_ stranici, količina Tethera u cirkulaciji bi trebala biti smanjena kada se to dogodi, ali u praksi do sada to nije bio slučaj. Ako pregledate dostupne informacije, niti jedan veliki Tether igrač nije tražio isplatu svojih sredstava. Vjerojatno niti neće. 

> Potencijalno postoje i drugi [razlozi zbog kojih ne bismo dopustili automatsko podizanje USDTa, osim OFAC liste], pa si moramo uzeti za pravo da ne dopustimo automatsku razmjenu. - Stuart Hoegner [(Arhiva)](http://archive.is/5SXVR) | [Izvor](https://forum.bitcoin.pl/viewtopic.php?t=18294&start=7260), Tetherov glavni pravni savjetnik.

Koji su to točno drugi razlozi, nisu naveli...

![FUD](https://bitfalls.com/wp-content/uploads/2017/10/18.png)
*Inside FUD*

Čak i Tether odvjetnik širi FUD o Tether-u! Što on zna a da mi ne znamo? [(Izvor)](https://www.reddit.com/r/BitcoinMarkets/comments/66fiif/despite_claims_re_hkd_chf_there_are_currently_no/dgj38pu/) [(Arhiva)](http://archive.is/TA7Ou)

No, da rezimiramo. Pokušati ću vam prikazati najbolji mogući scenarij za ljude koji imaju Tethere i što im ti Tetheri predstavljaju.

![Carwash token](https://bitfalls.com/wp-content/uploads/2017/10/19.jpg)

Žeton za pranje auta.

A koji je najgori scenarij? Stotine miljuna USD [blokchain](https://bitfalls.com/hr/2017/08/20/blockchain-explained-blockchain-works/) tokena koji postoje u vakumu i njima se nastavlja trgovanje, dok u stvarnosti nemaju podlogu stvarnog novca koji bi trebao biti tamo kao sigurnosna mreža. 

Kada sve konačno stigne na naplatu Tetheru, ovi tokeni će još uvijek ostati kao uvedeni u knjige i njima će se unatoč tome moći trgovati. Mogli bismo očekivati relativno smiješne cijene. Ako imate 50,000 USDT tokena, koji u stvarnosti vrijede 0 USD, ne bi trebao biti problem da ponudite tih 50,000 USDT bezvrijednih tokena za 1 BTC. A kako će to biti protumačeno od strane tržišta? Kao Bitcoinov rast cijene na $50,000.

Ne zaboravite da bend obično zna da je kraj playliste tu prije svih ostalih. Postoje ljudi koji su znali za probleme sa bankama prije ostatka tržišta i [trgovali su sa tom informacijom na umu](https://bitfalls.com/2017/10/21/fraudulent-tethers-used-margin-trading-bitfinex/).

![Oprez](https://bitfalls.com/wp-content/uploads/2017/10/20.jpeg)

Trgujte oprezno. 

-Bitfinexed