## **Decentralizirane burze**

Učestali prodori u sigurnost burzi zahtijevaju unaprjeđenje sigurnosti istih kako bi se sačuvao novac korisnika. Porastom popularnosti i vrijednosti kriptovaluta hakerima je sve primamljivije pokušati otuđiti valute s prepunih walleta popularnih burzi.

Primjer je hakiranje NEM-a s japanske burze Coincheck te nedavni napad na Binance gdje su hakeri pomoći API ključeva korisnika prodavali kriptovalute korisnika za bitcoin po market cijeni te bez njihovog znanja kupovali Viacoin čija je vrijednost dosegla 0.025
Satoshija na dan hakiranja. Srećom, sigurnosni sustav Binancea prepoznao je neobičnu aktivnost te je zamrznuo sva sredstva na pogođenim računima te su računi vraćeni u početno stanje. Način na koji su hakeri došli do API ključeva korisnika jest korištenje phishing strance sličnog naziva [Binance](http://www.binance.com "Binance") no samo s točkama ispod slova koje su teško uočljive zbog hyperlinka.

Binance je izjavio da su na kompromitiranim računima API ključevi aktivirani u siječnju, te su hakeri čekali najbolji trenutak za napad na korisnike te tako izazvali paniku.
Sama svrha kriptovaluta je decentralizacija, što znači slanje sredstava od jedne osobe do druge bez potrebe posrednika.
Burze upravo sprječavaju mogućnost decentralizacije jer kako bi korisnik mogao trgovati, on je prisiljen slati sredstva sa svojeg privatnog walleta na wallet burze. Takvi walleti su primamljivi hakerima zbog količine sredstava na njima, pa burze čuvaju određena sredstva na "hot" walletima – walleti koji se koriste za svakodnevno trgovanje i "cold" walletima – walleti koji su spremljeni offline te im se pristupa samo kada je potrebna veća količina sredstava za likvidnost burze.

Uostalom, čuvajući sredstva na burzi, korisnik bi trebao biti svjestan da sam riskira gubitak sredstava te bi trebao držati samo ona sredstva kojima misli trgovati. Tako se i sprječava manipulacija burzi sa sredstvima korisnika (primjer prikupljanje GAS-a kojeg generira NEO se ne distribuira vlasnicima). Upravo gore navedeno su razlozi rasta popularnosti decentraliziranih burzi koje se pojavljuju u 2018. godini.

Jedna od popularnijih je Neonexexchange koja 12.03.2018. započinje sa ICOM. Neke od
decentraliziranih burzi koje su već u funkciji su [blocknet.co](http://blocknet.co "blocknet.co") i [kyber.network](http://kyber.network "kyber.network")
Prednost decentraliziranih burzi naspram tradicionalnih je ta da korisnik ne treba slati sredstva na wallet od burze kako bi trgovao s kriptovalutama, već su sredstva cijelo vrijeme na njegovom osobnom walletu.

Druga prednost je fleksibilnosti trgovanja, odnosno u početku razvoja burzi moglo se trgovati samo u protuvrijednosti Bitcoina te je cijena nekog coina uvijek bila izražena u Satoshijima.

Decentralizirane burze omogućuju direktnu trgovinu iz coina u coin, bez prvotnog transfera u bitcoin pa u traženi coin. ( npr. Ripplom možete kupiti
Neo bez da ste prvo Ripple prodali za Bitcoin pa zatim Bitcoinom kupili Neo.)
U 2018. godini svjedočit ćemo nastanku brojnih decentraliziranih burzi što će zasigurno omogućiti sigurnije i fleksibilnije trgovanje.
