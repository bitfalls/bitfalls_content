Segwit? Segwit2x? Fork? NYA agreement? Sve su to pojmovi koje ste možda čuli u proteklih nekoliko mjeseci, a možda ne znate što znače? U ovom članku ćemo Vam pojasniti spomenute pojmove i što se krije iza njih.

*Ako ste novak u kritpovalutama, da bi razumjeli problematiku ovoga, preporučamo da pročitate [uvod u blockchain][blockchain].*


## Problematika

Svaki blockchain ima istu slabost, a to je skalabilnost. Kad blockchain dođe do točke zasićenja gdje ima više transakcija nego mreža može procesirati, brzina kojom se transakcije izvršavaju se smanjuje, nešto kao kad se cesta suzi s 4 trake na 2 trake.

Kako se automobili na cesti gužvaju u 2 trake, tako transakcije ne mogu stati u blok i moraju čekati svoj red, no još jedan problem koji se ovdje javlja je taj što tko plati veću naknadu za transakciju, njegova transakcija ima i veći prioritet. To znači ne samo da se mreža uspori zbog puno transakcija, nego i naknade za transakcije rastu.

Sad se vratimo 2 godine u prošlost kad je počela rasprava o skalabilnosti Bitcoina.
Popularnost Bitcoina je skočila, a s time i stopa transakcija.
Bitcoin nije mogao procesirati sve transakcije u očekivanom vremenu i gore navedeni scenarij je postao stvarnost.

Drugi problem koji se u međuvremenu pojavio je bug po imenu [ASICBoost].

ASICBoost omogućava veću efektivnost rudarenja. Manja potrošnja električne energije po GH/s (Gigahash/sekunda). Kineski proizvođač opreme za rudarenje, Bitmain imao je ugrađen ASICBoost u rudare koje su oni koristili, a time su zarađivali 30% Bitcoina više, što je otprilike do $100 milijuna godišnje.


## Riješenje?

Tu se javljaju problemi jer imamo suprotstavljena dva kampa: 

1. Core developeri (programeri koji rade na Bitcoin protokolu)
2. Kineski rudari

### 1. Riješenje: 

**Core developeri** žele implementirati Segregated Witness (SegWit u daljnjem tekstu), koje je kompleksnije riješenje, ali isplativije na duže staze. Također postavlja temelje za *Lightning network* koja će dodatno povečati skalabilnost s off-chain transakcijama. 

### 2. Riješenje:

Kineski rudari, s vlasnikom Bitmaina Jihan Wu na čelu, zagovarali su povečanje blokova, s 1mb na čak 8mb. To naravno nije dugoročno riješenje, jer kako se Bitcoin bude sve više i više koristio, tako ćemo nakon nekog vremena opet imati ovakve probleme.

*No, stvarni razlog zašto su se kineski rudari bunili je taj što SegWit **onemogučava ASICBoost**, a time ostaju bez velike prednosti.*

### 3. RIješenje:

Prvo aktivirati SegWit, a kasnije povečati blokove.

####  U čemu je problem?

Tako drastično povečanje kapaciteta blokova bi negativno utjecalo na čvorove u mreži jer sada moraju pohraniti i obraditi 8 puta više podataka u istom vremenskom razdoblju, tako će incijalna sinkronizacija trajati puno duže, trebat će više resursa da se čvor održi.
S vremenom postoji mogučnost da zbog veličine blockchaina obićni ljudi neće moći imati svoj čvor, nego će si to moći priuštiti samo veliki podatkovni centri i tvrtke, što će dovesti do centralizacije, a s time će Bitcoin postati korporativni taoc. Onaj tko kontrolira čvorove, kontrolira i Bitcoin, zato je bitno da Bitcoin ostane pristupačan svima.

Na primjer, ako dođe do centralizacije čvorova, oni koji ih kontroliraju mogu podiči limit sa 21 milijun Bitcoina na koliko žele, mogu odbijati inače valjane transakcije, mogu mjenjati pravila protokola. To je vrlo opasno za Bitcoin, a i za ostatak kritpo prostora. 


## Što je SegWit?

[SegWit] je tehnologija koja omogučava blockchainu povečavanje broja transakcija.
No, kako SegWit funkcionira? 

Bitcoin transakcija se sastoji od nekakvih informacija kao što su veličina transakcije u bajtima, koliko ulaza i izlaza transakcija sadrži, kolika je naknada za rudare, kada je transakcija uključena u blok itd.

Ovdje je najbitniji dio da **svaka** transakcija mora biti **potpisana [privatnim ključem][privatekey]**. 
Upravo taj potpis zauzima večinu mjesta u transakciji, no bez tog potpisa ne znamo da li je transakcija valjana.

### Kako ovo može funkcionirati ako je potpis nešto na ćemu se decentralizirana mreža temelji?

Zamislite da putujete vlakom, u vagone ulaze putnici s prtljagom. Svi putujete jako daleko i svi nosite puno prtljage, tako da ste svi zbijeni jedan do drugoga i nema baš puno mjesta da se raskomotite.
Vlakovođa se sjetio da za svaki vagon zakači manji vagon u kojemu če biti spremljena prtljaga. Putnici sada imaju mjesta da se raskomote, a ako je potrebno, još putnika će se moći ukrcati.

**Vlak** je ovdje **blockchain**, **vagoni** su **blokovi**, **putnici** su **transakcije**, a **prtljaga** su **potpisi**.

Što su ovdje developeri odlučili napraviti? Odlučili su "prepoloviti transakciju" i odvojiti **potpis** od **ostatka transakcije**, i tako su povečali kapacitet blokova koji su 1mb bez povečavanja veličine blokova (blok s potpisima iznosi ~2mb, maksimalno 4mb).

Čvorovi koji žele provjeriti legitimitet transakcija mogu zatražiti i potpise za svaku transakciju, a oni koji ne žele, oni dobivaju samo transakcije.

## NYA dogovor i SegWit2x

[New York Agreement][NYA] je dogovor između nekih od največih kompanija u Bitcoin prostoru i velikih rudara. Dogovoreno je da će se prvo aktivirati SegWit, a 90 dana poslije će se aktivirati SegWit2x koji će još podići veličinu bloka na ~4-8mb.
Cijeli razvoj Segwit2x je nadgledan od strane Jeff Garik-a,
 
*Dodatna zanimljivost je to što nitko od __Core developera__ nije pozvan na NYA dogovor.*

Na slikama možemo vidjeti neke od ključnih zagovornika SegWit2x (Jihan Wu i Roger Ver) kako promoviraju Bitcoin Cash, time je jasno gdje oni stoje i da su zapravo protiv Bitcoina.

![01](../Images/01.png)

![02](../Images/02.png)

Od početnog broja od 58 kompanija u NYA dogovoru, 7 kompanija je odustalo od dogovora, dok je 8 kompanija prešlo na Bitcoin Cash. Ostaje nam 41 kompanija koja još podržava SegWit2x nadogradnju.

[Ovdje možete pratiti popis kompanija][segwitstatus] koje su za ili protiv.

### UAHF i Bitcoin Cash

Nakon svih neuspješnih pokušaja dogovora i dolaska do zajedničkog koncenzusa, Bitmain je odlučio 1.8.2017., ako dođe do UASF (User Activated Soft [Fork]) od strane Core developera, a time posljedično i implemetacije SegWita.

Bitmain će pokrenuti svoj UAHF (User Activated Hard Fork). Ovim forkom je nastao Bitcoin Cash, razlika u odnosu na Bitcoin Core je 8mb veličina blokova i "podrška" za ASICBoost.

Kao što već vjerojatno znate, svaka strana je dobila što želi, BItmain je forkao BItcoin na Bitcoin Cash, a Core developeri su uz konsenzus mreže implementirali SegWit u obliku soft forka (što znaći da nije potrebna nikakva intervena krajnjeg korisnika).

## Segwit2x kao korporativni napad na Bitcoin?

Uz ove gore navedene probleme s SegWit2x nadogradnjom, također postoji problem ne postojanja koncenzusa oko SegWit2x. Naime, sve te kompanije i rudari su potpisali NYA dogovor, no nitko nije pitao Core developere slažu li se s time, no ni Core developeri nisu toliko bitni kao što su bitni sami korisnici Bitcoina.

Ljepota Bitcoina kao decentraliziranog protokola je baš u tome što je demokratski, svatko može glasati tako da kod kuće ima Bitcoin čvor koji primjenjuje stroga pravila po kojima neki blok smatra validnim. Tako da ako rudari aktiviraju SegWit2x i rudare veće blokove, čvorovi ih neće prihvatit jer po pravilima Bitcoina ti blokovi nisu validni.

Rudari će se automatski forkati na drugi lanac, dok će rudari koji rudare po pravilima ostati na pravom lancu.

Situacija se trenutno poboljšava, SegWit transakcije se polako sve više i više koriste i  naknade za transakcije padaju, transakcije s $0.05 USD naknade su uključene odmah u sljedeći blok. Nema potrebe žuriti s hard forkom, koji ne treba shvačati olako.

Koncenzus zajednice je da se hard fork treba planirati godinu dana unaprijed, pa čak i dvije godine, ovisno o kompleksnosti. Pogotovo na sustavu čija vrijednost u vrijeme pisanja ovog članka iznosi ~100 milijardi USD.

Uzmimo za primjer [Ethereum], nedavno je prošao kroz uspješan hard fork i implementaciju Byzantium nadogradnje o kojoj možete pročitati [ovdje][ethroadmap]. Taj hard fork je planiran od samog početka, tako da nije ni čudo da je sve prošlo bez problema.

SegWit2x je zamišljen da se aktivira šest mjeseci nakon potpisivanja NYA dogovora, što je očito premalo vremena, pogotovo kad uzmemo u obzir da je tim koji radi na razvoju i testiranju gotovo ne postojeći.

### Zaštita ponavljanja

Vrlo bitna stavka kad se blockchain forka je zaštita ponavljanja transakcija na oba lanca.
Da pojasnimo, blockchain do trenutka forka dijeli istu povijest (adrese, transakcije, [privatne][privatekey] i [javne][publickey] ključeve). 

Nakon forka, privatni i javni ključevi su isti na oba forka, zato i dobijemo isti broj coina na drugom forku (Primjer: Bitcoin Cash). No, kad pošaljemo transakciju na lancu A, ona je potpisana našim privatnim ključem i kompletna je. Pošto transakcija ima sve potrebne elemente, netko može uzeti transakciju na lancu A i odaslati je na lancu B, tako da bi u slučaju da želimo prodati Bitcoin2x coine, šaljući njih na neku adresu, netko bi mogao uzeti našu Bitcoin2x transakciju i odaslati ju na originalnom Bitcoin lancu i tako bi mogli ostati bez Bitcoina.

Zaštita ponavljanja je gotovo ne postojeća za SegWit2x, implementirana je zaštita koja se ne podrazumijeva, drugim riječima korisnik sam mora "upaliti" zaštitu, što je komplicirano za običnog korisnika.

### Zbunjuće je!

Od 1.8. imamo Bitcoin i Bitcoin Cash, od 25.10. ćemo imati i[Bitcoin Gold]. 
Ako dođe do novog forka u studenom i dobijemo Bitcoin2x, imat ćemo četiri Bitcoina.
To će prouzročiti kaos na burzama i među ljudima koji su novi u kriptovalutama.
Kao i gubitak sredstava zbog slučajnog slanja Bitcoina na Bitcoin2x adresu ili Bitcoin Cash na Bitcoin2x adresu.

### Zadnje, ali možda i najvažnije.

Na Redditu je osvanuo [post][redditpost] koji povezuje [DCG] (Digital Currency Group), kompaniju koja forsira SegWit2x implementaciju, s bankarskim vezama kao što su Mastercard i slično.
[Ovo][dcgleaders] su ljudi koji vode DCG.

Tu su tri člana odbora i jedan savjetnik odbora, troje članova su poprilično zanimljivi:

**Glenn Hutchins**: Bivši savjetnik predsjednika Clintona, član odbora **Federal Reserve Banke New Yorka, gdje je trenutni član**.

**Barry Silbert**: CEO DCG-a (Digitial Currency Group) i bivši investicijski bankar u Houlihan Lokey.

**[Lawrence H. Summers][LawrenceSummers]**: Vodeći ekonomist u "World Bank" od 1991-1993.
1993 . Summers postaje pod tajnik u Ministarstvu financija SAD-a pod Clintonovom administracijom.
1995 . je unaprijeđen je kao zamjenik tajnika riznice, podređen svom mentoru Robertu Rubin-u.
1999 . Nasljeđuje Rubin-a kao tajnk riznice.

Daljnje istraživanje nas dovodi do kompanije BitGo koja nadzire razvoj s Jeff Garzik-om.
[BitGo] ima uslugu koja je ništa više nego PayPal za Bitcoin, treća strana koja osigurava da se dupla potrošnja ne dogodi, ako osobe ne žele čekati za potvrdu transakcije.

Bitcoin je dizajniran tako da isključi treće strane i omoguči transakcije striktno s osobe na osobu. Nova transakcija se obično uključi odmah u prvi blok, a jedna potvrda bi trebala biti dovoljna za večinu ljudi, pogotovo ako su mali iznosi.

[Ovdje][mastercard] možemo vidjeti kako Mastercard izjavljuje da su protiv Bitcoina i kriptovaluta općenito.

Možemo li vjerovati DCG-u da je SegWit2x pravi put za Bitcoin?
Možemo li vjerovati bankarima koji su uzrok financijskih kriza?
Tim istim bankarima kojima su kriptovalute trn u oku, jer kriptovalute vraćaju moć narodu.

Ako SegWit2x miće Core developere iz ove priće, koga stavlja na njihovo mjesto? Mastercard i bankare? 

Što Vi mislite? Napišite nam u komentare.


[blockchain]: https://bitfalls.com/hr/2017/08/20/blockchain-explained-blockchain-works/
[SegWit]: https://segwit.org
[privatekey]: https://bitfalls.com/hr/glossary/#private-key
[ASICBoost]: https://www.asicboost.com
[NYA]: https://medium.com/@DCGco/bitcoin-scaling-agreement-at-consensus-2017-133521fe9a77
[segwitstatus]: http://segwit.party/nya/
[fork]: https://bitfalls.com/hr/glossary/#fork
[Ethereum]: https://bitfalls.com/hr/2017/09/19/what-ethereum-compare-to-bitcoin/
[ethroadmap]: https://bitfalls.com/hr/2017/10/02/ethereums-development-roadmap-metropolis/
[publickey]: https://bitfalls.com/hr/glossary/#public-key
[Bitcoin Gold]: https://btcgpu.org
[redditpost]: https://www.reddit.com/r/btc/comments/743qb8/is_segwit2x_the_real_banker_takeover/
[dcg]: http://dcg.co
[dcgleaders]: http://dcg.co/who-we-are/
[LawrenceSummers]: https://en.wikipedia.org/wiki/Lawrence_Summers
[BitGo]: https://www.bitgo.com/solutions
[mastercard]: https://www.youtube.com/watch?v=Tu2mofrhw58](https://youtu.be/Tu2mofrhw58?t=170