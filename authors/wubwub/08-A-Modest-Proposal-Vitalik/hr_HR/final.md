Što raditi nakon što ste kreirali multi-milijardersku [kriptovalutu][crypto]?

Mršavi, 23-godišnji hacker u zelenoj "Doge" majici danas nam je dao odgovor.  Na [Ethereum] konferenciji, [Devcon], kreator Ethereuma,  [Vitalik Buterin][VButerinTwitter], otkrio je novi dugoročni razvojni plan [Blockchain] mreže. Koji zove "skromni prijedlog," što je bolje opisano kao opis tehničkog razvoja u sljedeće tri do četiri godine.

Naravno, središte vizije je tehnički zahtjevan "[Sharding]" sustav, uvijek je očekivana najava za konačno uključivanje Shardinga  u Ethereum protokol, Buterin je danas predložio nešto što je do sada najbolja strategija.

[Razvojni plan][ETHRoadmap] ukazuje na probleme koje treba riješiti na platformi, i stavlja naglasak na skalabilnost za programere. Ethereum čvorovi moraju lokalno spremiti sve što se ikad dogodilo na mreži. Buterin naglašava da je potrebno rješenje koje će smanjiti potrebu za skupim diskovnim prostorom koje bi se moglo eksponencijalno povećati kako se sustav širi i ulazi u masovnu upotrebu.

Skalabilnost je vječna tema koja je aktualna među Blockchain programerima, Buterin je nedavno objavio [novo istraživanje][plasma] u tom polju.

Cijeli govor je imao naglasak na traženju rentabilnih rješenja i poticanju Ethereum programera da razmišljaju u širem pogledu na ovaj problem.

"Količina aktivnosti na blockchainu je drastično veća nego što je bila prije par godina", rekao je, ističući drastični porast dnevnih transakcija i više od 20,000 čvorova koji su dio mreže.

S time na umu, sugestira da Ethereum dolazi blizu svojih granica.

Buterin je rekao gledateljima:

    "Skalabilnost je vjerojatno problem broj jedan. Imamo "groblje" sustava koji tvrde da su riješili problem skalabilnost, ali zapravo nisu. To je vrlo bitan i težak izazov. To su samo poznate činjenice ."
    
## Detalji

Buterin vjeruje da je Sharding "moguće" rješenje na ovaj problem.

Način particioniranje podataka u manje dijelove, inspirirano klasičnim bazama podataka,  ideja je da svaki čvor spremi mali dio mreže, a matematika koja se krije iza toga će garantirati da je sustav i dalje siguran, a po potrebi, čvorovi mogu komunicirat s ostalim čvorovima.

Kako ovo izvesti u praksi? I sigurno - bez da čvorovi šalju lažne informacije ostalim čvorovima - je još jedno pitanje kojim se stručnjaci bave.

Buterin predlaže novi tip Sharding infrastrukture koja bi riješila i skalabilnost i način upravljanja - osiguravajući da je sustav održiv i integritet očuvan.

Današnji prijedlog je da se Ethereum razdvoji u različite tipove "shardova" (krhotina).
Postojat će glavni shard koji će se sastojati od današnje Ethereum mreže. Postojat će ostali shardovi, koje Buterin naziva ostalim "svemirima."

Buterin vjeruje kako će particioniranje omogućiti agresivnije promjene na manjim shardovima, a puno konzervativnije i sigurnije promjene na glavnom blockchainu. Tako je Ethereum platforma i dalje stabilna, dok programeri i dalje imaju prostora za primjenu novih promjena i eksperimentiranju i brz prijelaz na druge shardove.

Ili riječima Buterina:

    "Ostali svemiri gdje sve ove stvari na kojima smo radili proteklih godina, mogu biti implementirane puno brže."
    
## Pogled unaprijed

Buterinov razvojni plan sadrži druge promjene, iako u samom govoru nisu bile toliko u fokusu.

Planirane nadogradnje se odnose na "Ethereum virtualni stroj" (EVM), tehnologija koja "gradi" kod [pametnih ugovora][smart contract] i prenosi ih na mrežu. Također je komentirao još jedan projekt, [eWASM], koji služi za pokretanje Ethereuma u pretraživaču.

Još jedna predstavljena ideja je takozvani "stateless klijenti", prijedlog kako bi mogli ubrzati sinkronizaciju s mrežom.

"O ovoj ideji ćete čuti sve više i više," rekao je. Pozvao je programere da pridonesu istraživanju i razvoju na GitHubu.

Sve u svemu, sharding je najveća promjena u sljedeće tri do četiri godine, Buterin je završio govor dodajući kako programeri već istražuju sva navedena područja i natuknuo je kako je razvoj uznapredovao više nego šira javnost misli.

Za kraj Buterin zaključuje:

      "Zapravo, vrlo smo blizu završenog koncepta u Pythonu."



[crypto]: https://bitfalls.com/hr/2017/08/20/cryptocurrency/
[Ethereum]: https://bitfalls.com/hr/2017/09/19/what-ethereum-compare-to-bitcoin/
[Devcon]: https://ethereumfoundation.org/devcon3/
[VButerinTwitter]: https://twitter.com/VitalikButerin
[Blockchain]: https://bitfalls.com/hr/2017/08/20/blockchain-explained-blockchain-works/
[Sharding]: https://bitfalls.com/hr/2017/10/02/ethereums-development-roadmap-metropolis/#sharding
[ETHRoadmap]: https://bitfalls.com/hr/2017/10/02/ethereums-development-roadmap-metropolis/
[plasma]: http://plasma.io
[smart contract]: https://bitfalls.com/hr/2017/09/19/what-ethereum-compare-to-bitcoin/#pametni-ugovori
[eWASM]: https://github.com/ewasm/design