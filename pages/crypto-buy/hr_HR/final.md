<p style="text-align: center"><img style="margin: auto" src="/wp-content/uploads/2017/10/BITCOIN11.jpg" alt="" class="size-full" /></p>

Na ovoj ćemo stranici opisati kako ide kupovanje kriptovaluta od nas.

Kriptovalute inače možete kupiti na gotovo bilo kojoj od ovih [prije spomenutih](/hr/sell-cryptocurrency/) platformi, no u gotovo svim tim slučajevima ukoliko želite kupiti bilo što osim Bitcoina ili Ethera vjerojatno ćete trebati:

- kupiti BTC ili Eth
- ako platforma na kojoj ste ih kupili ne podržava vašu željenu valutu, poslati na takvu i nadati se da ste već verificirali identitet s njima kako biste izbjegli duga čekanja (i time pomak tržišta)
- promijeniti u željenu kriptovalutu u nadi da ćete uhvatiti dobar tečaj (jer, prisjetimo se, uvijek se kupuje od nekoga i prodaje nekome, pa stoga tržišna cijena varira)
- poslati s te platforme u svoj novčanik

Čim je manje poznata valuta koju želite, tim je teže dočepati je se, i tim više koraka morate prolaziti kako biste do nje došli. Svaki korak ne samo da ima transakcijske troškove, nego i provizije mjenjačnica koje koristite. Uz to, svaki korak je opasan - ukoliko u tom procesu, već umorni i pod stresom naletite na lažnu stranicu neke platforme ili slučajno otipkate krivo slovo u adresi primatelja, vaš je novac zauvijek izgubljen.

Tu mi stupamo na scenu.

## Beneficije

Kupovanje direktno od nas ima sljedeće prednosti:

- zakonski nam je dozvoljeno da vam prodajemo kriptovalute bez rigoroznih provjera identiteta. To znači da možete investirati svoju ušteđevinu bez straha od porezne koja će vam uzeti dobitke kada nakon 10 godina vide koliko ste zaradili.
- kada ponudimo cijenu za neki token, poštujemo je sljedećih 30 minuta bez obzira na promjene u tržištu. Ako se cijena tokena udvostruči u tih 30 minuta, mi ga svejedno dajemo po dogovorenoj cijeni - bez obzira na to koliko nam dugo treba da taj token i pribavimo. Gubitak zbog pomaka tržišta je u potpunosti na nama. _Moramo napomenuti da se isto očekuje i od kupca - ako se cijena udvostruči kada nam prodajete, ili prepolovi kada od nas kupujete, očekujemo da ćete poštivati originalni dogovor._
- preuzimamo **svu** odgovornost za sve greške. Ako krivo utipkamo adresu i izgubimo sredstva, mi ćemo platiti tu grešku. Vi kao kupac **uvijek** dobivate svoj novac ili kriptovalutu. Sve transakcije s nama su uvijek 100% bez rizika - kupac je uvijek prvi.

## Kako kupiti od vas?

Drago nam je da ste pitali!

Jednostavno [se javite](mailto:contact@bitfalls.com) s željenom okvirnom količinom kriptovaluta ili fiat novca koji biste uložili, i šaljemo ponudu u roku nekoliko minuta. Možete isprobati [ovaj alat](https://coinmarketcap.com/calculator/) za **jako grubu** procjenu.

Nažalost, ne možemo vam dati konačnu cijenu unaprijed zbog volatilnosti tržišta, različitih načina na koje nabavljamo tokene, i vrsti plaćanja koju preferirate, pa će time cijena varirati.

Podržani načini plaćanja su: kreditne i debitne kartice (samo USD i Euro) putem Paypal Express, Paypal direktni prijenos, ili direktna uplata na bankovni račun SWIFTom. Prodajemo i za gotovinu, a primamo i kriptovalute.

## Koliko mogu kupiti?

Novi klijenti mogu kupiti do $100 u fiat protuvrijednosti na dan. Svakih 5 prodaja taj iznos se udvostručava, a svakih 30 dana se prepolovi.

Tako, primjerice, ako kupite od nas 10 puta za redom, možete početi kupovati $400 na dan. Ako 11. put kupite nakon 31 dan, limit pada na $200.

Radi se o jednostavnom "programu vjernosti".

## Koje valute prodajete?

Bilo koje koje nisu prevara. Npr. OneCoin, Electroneum, Bitcoin Gold i slični nemaju mjesta u našem portfelju, ali manje više sve ostalo je u redu. Ponuda uključuje, između ostalog, sljedeće:

- Litecoin LTC
- Bitcoin BTC
- Bitcoin Cash BCH
- Ether ETH
- Ether Classic ETC
- Dash DASH
- ZCash ZEC
- Monero XMR
- OmiseGo OMG
- AirSwap AST
- Substratum SUB
- iExec RLC
- ChainLink LINK
- NEO
- GAS
- Ripple XRP
- IOTA
- Lisk LSK
- Stellar Lumens XLM
- Waves
- Stratis STRAT
- ARK
- STEEM
- Tenx PAY
- Augur REP
- WaltonCoin WTC
- VergeCoin XVG
- Kyber Network KNC
- Iconomi ICN
- SiaCoin SC
- Status SNT
- Vertcoin VTC
- i mnoge druge (za puni popis pogledajte [Coincap](http://coincap.io))

Uz prodaju i [kupnju](/hr/sell-cryptocurrency/) kriptovaluta, nudimo i [usluge upravljanja portfeljom](/hr/portfolio-management).