<p style="text-align: center"><img style="margin: auto" src="http://homestead.app/wp-content/uploads/2017/10/Business-Graph-Meeting.jpg" alt="" width="586" height="258" class="size-full wp-image-584" /></p>

Uz [kupnju][sell] i [prodaju][buy] kriptovaluta, nudimo i usluge upravljanja vašim portfeljom.

U oba donja slučaja vaš iznos je osiguran i ne može biti izgubljen.

## HODL

Ukoliko se ne osjećate dovoljno samouvjereno da držite kriptovalute kod kuće, ili [čuvate svoj privatni ključ][paranoid] sami, osjećajte se slobodnima predati vaše valute nama na čuvanje. Minimalni iznos je $1000 u fiat protuvrijednosti.

Sve valute spremamo na posebni [Ledger Nano S][ledger] uređaj (po jedan po klijentu - nikada više klijenata na jednom uređaju), koji je apsolutni vrh standarda u sigurnosti. Dodatnu [papirnatu kopiju ključa][paper] spremamo u vatrootporni i vodootporni sef na lokaciju odvojenu od prvotne. Fraza za vraćanje podataka na Ledger uređaju drži se na dvije druge lokacije - 12 riječi na jednoj, 12 na drugoj. Nakon što su vaše valute spremljene, predaje vam se javna adresa na koju smo ih spremili kako biste u svakom momentu mogli provjeriti trenutno stanje ili čak nadopuniti novim sredstvima.

Kada poželite povratiti sredstva na neku vlastitu adresu i ponovno preuzeti potpunu kontrolu, imate dvije opcije:

- [odkupite od nas][ledgershop] sam uređaj na kojem je valuta spremljena, i preuzmite potpunu kontrolu od nas. Po potrebi, pomoći ćemo vam promijeniti podatke Ledgera na takav način da ni mi više ne možemo do tih sredstava.
- pošaljite nam zahtjev zajedno s javnom adresom na koju želite da sredstva budu poslana.

Čuvanje valuta naplaćuje se 2% jednokratno kod primitka. Svako slanje s neke adrese na neku drugu (pa tako i završno kod zatvaranja računa) naplaćuje se 1% + transakcijski trošak. Ovaj model dizajniran je da obeshrabri često slanje, i namjera mu je biti [_štednja_][hodl]. Preporuča se uzeti ovu uslugu ako imate kriptovalute koje mislite čuvati sljedećih 5-10 godina ili dulje.

_Napomena: zbog sigurnosti i načina spremanja valuta, da bi se do njih došlo prilikom zatvaranja ugovora potrebno je dan-dva. Usporedite to s čuvanjem zlata u podzemnom sefu neke banke._

## Trading

Usluge trgovanja umjesto vas (_trading_). Ako imate izvjesnu količinu kriptovalute s kojom biste htjeli raditi day-trading (kupovanje i prodavanje kroz dan) u svrhu povećanja portfelja, dogovara se sljedeći proces:

- šaljete valutu (minimalno $1000 fiat protuvrijednosti) na adresu koju vam otkrivamo prilikom dogovora
- od ukupnog iznosa uzima se 5% odmah. Za iznose veće od $30,000, uzima se 3%
- pri svakoj prodaji/kupnji uzima se 1%
- prilikom isplate uzima se 1% + transakcijski trošak

Provizija ove metode je skuplja od HODL ugovora, no pruža vam brze reakcije i solidne zarade. Budući da naša zarada ovisi direktno o uspjehu kampanje, možete biti sigurni da ćemo se potruditi pretvoriti vaš ulog u čim veći.

Ovaj se plan preporuča ljudima koji ne žele vezati svoje ime za velike dobitke na mjenjačnicama (ovime se trguje preko Bitfalls identiteta), ljude koji nisu često uz računalo pa ne mogu brzo reagirati na promjene u cijeni, ljude koji se ne razumiju u grafove i metode trgovanja na burzama, i druge.

_Napomena: ova usluga NE uključuje savjete o ulaganju. Mi smo samo izvršitelj uputa, a za iste ste sami odgovorni. Dodatni detalji oko uvjeta dogovaraju se prilikom sklapanja suradnje._

[paranoid]: /hr/2017/09/08/best-ways-protect-cryptocurrency-wallet/
[ledger]: /hr/2017/09/08/hardware-wallets-like-ledger-nano-s-work/
[buy]: /hr/how-to-buy-cryptocurrency/
[sell]: /hr/sell-cryptocurrency/
[paper]: /hr/2017/09/08/best-ways-protect-cryptocurrency-wallet/
[ledgershop]: /hr/shop/ledger-nano-s-bitfalls-3/
[hodl]: /hr/glossary/#hodl