<p style="text-align: center"><img style="margin: auto" src="/wp-content/uploads/2017/10/BITCOIN11.jpg" alt="" class="size-full" /></p>

Ako želite prodati svoje kriptovalute, bilo da spriječite daljnje gubitke ili da skupite profite na svojoj investiciji, postoje sljedeće opcije.

## Bitfalls

Preko nas možete prodati gotovo svaku [kriptovalutu][cc] bez pretvaranja u BTC i skupog slanja BTCa s jedne adresu na drugu. Ako valuta koju prodajete nije bezvrijedna i da se mijenjati u druge, uzet ćemo je od vas.

Cijena koju vam možemo ponuditi ovisi o načinu isplate koji preferirate - keš, kartica, ili PayPal. Ako ste zainteresirani za ponudu, javite nam se na [mail][mail] ili u messenger.

## Abra

_Metoda podržava samo bitcoin! Više informacija na dnu ove stranice!_

[Abra][abra] je mobilna aplikacija za trgovanje BTCom. Abra Tellers su ljudi i tvrtke koje je Abra autorizirala za prodaju i kupnju bitcoina. Kada poželite prodati bitcoin, upalite aplikaciju i odaberite opciju "Withdraw". Zatim odaberite "Withdraw Cash" ili "Transfer to Bank".

Kod prve opcije, Abra nalazi najbližeg _Tellera_ i spaja vas s njime - tada je sve stvar dogovora i nalaženja uživo. Potrebno je počekati čak i do dan-dva do kad vas Abra ne spoji s Tellerom, pa je zbog toga najbolje koristiti Abra metodu automatskog nalaženja Tellera samo kad želite prodati veće iznose. Kod druge opcije, Abra nalazi najbolji mogući tečaj bazirano na trenutnoj ponudi i potražnji, prodaje BTC koji imate u svom Abra [novčaniku][wallet], i šalje iznos na vaš bankovni račun.

Transfer direktno na bankovni račun je riskantna opcija zbog bankovnih nadzora i blokada do kojih može doći zbog iznosa o kojima se radi. Uz to, Abra na taj način ubire najveću proviziju. Zbog toga uvijek preporučamo trgovanje u gotovini.

Tvrtka Bitfalls je jedan od Abra Tellera.

## Localbitcoins

_Metoda podržava samo bitcoin! Više informacija na dnu ove stranice!_

[Localbitcoins][localbitcoins] je sličan Abri, ali bez aplikacije. Radi se o dogovoru preko web stranice, i nalaženju uživo. Pratite upute na stranici za pune informacije o procesu.

## Bitstamp

_Iako se na Bitstamp trguje s više valuta, metoda podizanja podržava samo bitcoin! Više informacija na dnu ove stranice!_

[Bitstamp][bitstamp] je dobrostojeća mjenjačnica i trading platforma za razmjenu, kupnju, i prodaju kriptovaluta. 

Podržavaju isplate u obliku slanja novca na bankovni račun (riskantno), u zlatu (dodatne provjere identiteta potrebne), ili u obliku debitne kartice koju šalju na adresu. Debitna kartica je vrlo praktični pristup pretvaranju bitcoina u lokalnu valutu, jer radi na lokalnim bankomatima (uz relativno visoke provizije prilikom podizanja gotovine).

## Litebit

[Litebit][litebit] podržava direktnu prodaju uplatom eura na bankovni račun. Osim ako nemate devizni euro račun, možete očekivati relativno visoku bankovnu proviziju prilikom konverzije valute iz EUR u valutu vašeg računa.

Kod Litebita je prednost to da podržava direktnu prodaju mnogo tokena - ne samo BTC - no uz malo veću proviziju.

## Zamjena u bitcoin

Ako ste odabrali neku od metoda koja treba zamjenu vaše kriptovalute u bitcoin (recimo, želite prodati OMG token), to relativno lako možete učiniti na sljedeće načine:

Najjednostavnije:

- [Pitajte nas][mail] da promijenimo valutu za vas

Koristite mjenjačnice:

- [Shapeshift.io][shapeshift]
- [Changelly.com][changelly]

Koristite platforme za kupnju i prodaju:

- [Coinbase.com][coinbase]

Koristite trading platforme (najkompliciranije - direktna interakcija s knjigama narudžbi nalik dioničarskom trgovanju):

- [Bittrex.com][bittrex]
- [Bitstamp.net][bitstamp]

Kada naiđemo na nove opcije i provjerimo njihovu vjerodostojnost dodati ćemo ih na ovaj popis.

## Sigurnost

Budite svjesni da se kod neslužbenih prodaja (nalaženje s individualcima) izlažete određenoj dozi rizika - ljudi su nepredvidljivi. Stoga uvijek preporučamo trgovanje s pravnim licima (poput Bitfalls) ili prodaju preko neke online metode. Ako se ipak odlučite na nalaženje uživo s pojedincima, odaberite javno i napućeno mjesto za sastanak.

[cc]: https://bitfalls.com/hr/2017/08/20/cryptocurrency/
[litebit]: https://www.litebit.eu?referrer=111550
[wallet]: https://bitfalls.com/hr/2017/08/31/what-cryptocurrency-wallet/
[bittrex]: https://bittrex.com/
[changelly]: https://changelly.com/
[mail]: mailto:sell@bitfalls.com
[abra]: https://www.abra.com/
[shapeshift]: https://shapeshift.io
[delta]: https://etherdelta.com
[bitstamp]: https://bitstamp.net
[coinbase]: https://www.coinbase.com/join/542b0423734ab06764000001
[localbitcoins]: https://localbitcoins.com